---
title: Kraina tysiąca wysp i jednej nocy
layout: post
category: relacje
keywords: żeglowanie, Norwegia, Lofoty
desc: Rejs Trondheim - Lofoty - Bodø, maj-czerwiec 2015.
---

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  

*Poniższy tekst jest ostatnią częścią relacji z rejsu Trondheim - Lofoty - Bodø, maj-czerwiec 2015.*  
*Poprzednie części:*

* *[Trondheim](/kraina-1000-wysp-i-1-nocy/)*
* *[Austrått, Kjeungskjær](/kraina-1000-wysp-i-1-nocy-cz2/)*
* *[Rørvik, Torghatten](/kraina-1000-wysp-i-1-nocy-cz3/)*
* *[66°33′45.8″N, Holandsfjorden, Værsøya](/kraina-1000-wysp-i-1-nocy-cz4/)*

![](/img/2015/norwegia/.jpg)

## niedziela, 31 maj 2015
**0430**  
Po kilku godzinach snu wstajemy by móc wcześniej wypłynąć. Myje zęby wstawiam wodę na herbatę, ale wkrótce woda przestaje płynąć z kranu. Nie ma też 
charakterystycznego odgłosu pompy promującej wyssać ostatnie krople wody za zbiornika. Awaria? 
Na szczęście nie. Po napełnieniu zbiorników kilkuset litrami wody pompa ożywa. Mamy wodę. Możemy płynąć.

**0830**  
Wiatr w sam raz choć niestety z kierunku, gdzie chcemy płynąć. Halsujemy się w kierunku Reinie. Słońce i małe zafalowanie wprowadzają w idylliczny nastrój. Dzień wręcz 
perfekcyjny na żagle.  
Nagle grot zaczyna łopotać mimo że boom pozostał na swoim miejscu. Pękło mocowanie w rogu żagla, jedyne miejsce gdzie żagiel przymocowany jest do boomu 
w naszym zwijanym do masztu grocie.  
Zwijamy oba żagle i płyniemy wprost do portu na silniku. Dziś niestety nie będzie czasu ani na żeglarstwo, ani na łowienie ryb...

**1230 - Reine**  
Do portu docieramy po kilku godzinach.  
Niestety mamy niedzielę. Wszystkie sklepy, prócz pobliskiej stacji Statoil są zamknięte. Zresztą pewnie nie znaleźlibyśmy tu i tak żaglomistrza.  
Wieść o naszym przybyciu i kłopotach szybko rozchodzi się jednak wśród mieszkających tu Polaków. Dostajemy kontakt do Mirka - polskiego żeglarza który przypłynął 
tu samotne kilka lat temu i osiadł na Lofotach na stałe. 
Kilka telefonów i Mirek zgadza się by pożyczyć nam niezbędne igły do szycia i pasy z których Remik wykona nowe mocowania rogu żagla. Prace potrwają do późnych godzin 
porannych - czy jakkolwiek nazwać tą porę dnia, którą na innych szerokościach geograficznych nazywamy nocą.  

W tym samym czasie, dzięki uprzejmości Grzegorza, Julka i Jacek mają okazję skorzystać z wycieczki lądowej. Grzesiek najpierw wiezie ich do oddalonego o 60km 
miasteczka na zakupy, potem obwozi po okolicy, by w końcu zaprosić do domu na kawę. Jak twierdzą dopiero wycieczka w głąb wyspy pozwoliła im docenić pełno piękna Lofotów.

![](/img/2015/norwegia/.jpg)

## poniedziałek, 1 czerwiec 2015
**0900**  
Poranek, tzn. gdy się obudziliśmy, wita nas pięknym słońcem. Jest jeszcze czas by zjeść śniadanie, zawiesić zdjętego wczoraj grota i popłynąć pontonem po zatoce 
by zrobić ostatnią sesję zdjęciową na Lofotach.
Czas biegnie jednak nieubłaganie, pora wracać. Jutro w Bodø czekać będzie kolejna załoga.

Za sterem staje w końcu Robert - po raz pierwszy na tym rejsie i po raz pierwszy w życiu prowadzi taką jednostkę. 
Do tej pory Robert jako cook okrętowy (i zawodowy kucharz na lądzie) wyłączony był z systemu wacht. Jedzenie jakie serwował było nie tylko lepsze od tego z czym
spotkaliśmy się na innych rejsach, ale także w wielu przypadkach od tego co jedliśmy na lądzie.  
Specjalna pozycja kucharza sprawiła że pojawiły się nawet powiedzonka:  
*Cook jest jeden a kapitanów wielu.* - rzeczywiście mieliśmy na jachcie dwie, lub jak twierdzi Piotr prawie trzy, osoby z patentem kapitańskim.  
czy  
*Słowo cooka rzecz święta.*

Teraz ostatnia szansa by jeszcze trochę pożeglować. Na silniku utrzymanie kursu nie sprawia Robertowi najmniejszego kłopotu.  
Stawiamy żagle. Teraz nieco trudniej, ale po kilku nieoczekiwanych zwrotach, udaje się utrzymać stabilny kurs prowadzący nas do celu naszej wyprawy.  

**2300 - Bodø**  
Tuż przed portem Kuba postanawia ostatni raz zarzucić jeszcze wędkę. Tym razem nic z tego, ale z większym szczęściem będzie jeszcze łowił w porcie następnego dnia.

Najpierw podchodzimy do pomostu z dystrybutorem paliwa. Musimy uzupełnić stan zbiorników z dieslem. Wypaliliśmy 240 litrów, czyli nieco więcej niż planowaliśmy. Wiatry 
raczej sprzyjały, ale często wiały prosto z kierunku w który planowaliśmy płynąć.
Potem trzeba się jeszcze przecumować do pomostu dla gości. Zrywa się niespodziewanie silny wiatr i tylko używając silnika na wysokich obrotach udaje nam się dociągnąć 
jacht do kei.  
Stoimy. Trzeba będzie jeszcze się spakować, wysprzątać jacht i jutro koło południa oddać go nowej załodze. JoinUs to nie najnowsza i może nie najbardziej luksusowa jednostka,
ale chyba wszystkim żal będzie go opuszczać. Jeszcze trudniej będzie rozstać zżytej przez te kilka dni załodze. Nic tak nie łączy jak przygody przeżyte razem na morzu.

![](/img/2015/norwegia/.jpg)

## wtorek 2 czerwiec 2015
**0200 - pociąg**  
Znów przekraczamy krąg polarny. Tym razem w górach i jadąc na południe. Za okien robimy ostatnie zdjęcia ośnieżonych szczytów, wodospadów, lodowców.  
Gdy rano obudzimy się w Trondheim otaczać nas będą zielone lasy. Dowiadujemy się że w Anglii temperatura przekracza 20 stopni, w Polsce jest ponad 30. Tu jednak 
wydaje się to jeszcze nierealne niczym sen...

![](/img/2015/norwegia/.jpg)

*The End*

-----------------------------------------------

Rejs Trondheim - Bodo był jednym z etapów wyprawy polarnej [Svalbard 2015](http://svalbard.com.pl/) 
zorganizowanej przez [JoinUs](http://joinus.eu/), na jachcie o tej samej nazwie.  

Rejs był współorganizowany przez klub żeglarski [SetSail](http://setsail.org.uk/) z Londynu, 
a wzięli w nim udział żeglarze z polonijnych klubów SetSail i [YKP](http://www.ykplondyn.pl/) z Anglii, 
oraz jedna osoba z Polski.

![](/img/2015/norwegia/.jpg)

W rejsie udział wzięli:
*Arek* - skipper
*Leszek* - co-skipper
*Robert* - first cook 
*Julita* - skarbnik rejsu
*Remik* - żaglomistrz
*Jakub* - pierwszy wędkarz
*Piotr* - plumbing, entertainment i kontakty z ludnością miejscową; pomocnika cook-a
*Karol* - bocianie gniazdo; pierwszy pomocnik pomocnika cook-a
*Jacek* - przewodnik wyprawy; drugi pomocnik pomocnika cook-a

W czasie rejsu przepłynęliśmy 466 mil morskich, złowiliśmy ponad 40 ryb, a Jacek 25 razy uderzył się w głowę wychodząc z kabiny.

![](/img/2015/norwegia/.jpg)

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  