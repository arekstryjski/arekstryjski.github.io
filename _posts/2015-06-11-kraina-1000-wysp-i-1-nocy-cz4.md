---
title: Kraina tysiąca wysp i jednej nocy
layout: post
category: relacje
keywords: żeglowanie, Norwegia, Lofoty
desc: Rejs Trondheim - Lofoty - Bodø, maj-czerwiec 2015.
---

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  

*Poniższy tekst jest czwartą częścią relacji z rejsu Trondheim - Lofoty - Bodø, maj-czerwiec 2015.*  
*Poprzednie części:*

* *[Trondheim](/kraina-1000-wysp-i-1-nocy/)*
* *[Austrått, Kjeungskjær](/kraina-1000-wysp-i-1-nocy-cz2/)*
* *[Rørvik, Torghatten](/kraina-1000-wysp-i-1-nocy-cz3/)*

![](/img/2015/norwegia/.jpg)

## piątek, 29 maj 2015
**0700 - 66°33′45.8″N**   
Po całej nocy żeglugi przekraczamy kolo podbiegunowe. Najpierw mijamy pomnik w kształcie globusa ustawiony na małej wysepce. O dziwo znajdujemy się tam w tym samym czasie, 
gdy przepływa tam prom turystyczny mimo, że od godzin nie widzieliśmy żadnego innego jachtu, czy statku.   
Statek używa swojego donośnego sygnału dźwiękowego by oznajmić nam i wszystkim swoim pasażerom, że jesteśmy w Arktyce.
Faktycznie koło podbiegunowe jest kilka mil dalej. Wyczekujemy całą załogą by uczcić ten moment szklaneczka najlepszego wina jakie mamy na pokładzie.

**0900**  
Przepływając koło małych wysepek zauważamy stado ptaków nurkujących do wody. Kuba autorytatywnie ogłasza, że to dobry znak i musimy tu łowić. Stajemy w dryfie.  
Połów rzeczywiście pomyślny. Po nieco ponad godzinie mamy 5 sztuk, w tym jedna którą załoga nazwała "spawacz". Robert który łowił w Norwegii już wcześniej 
rozpoznaje ją jako rybę brosman, ale załoga wciąż głośno zastanawia się jak byłoby najlepiej przyrządzić "spawacza".  

![](/img/2015/norwegia/.jpg)

**1400 - Holandsfjorden**  
Wpływamy do fiordu Holandsfjorden na którego końcu znajduje się lodowiec Engabreen. Lodowiec schodzi w tym miejscu prawie do samego morza, a w zasadzie 
do jeziorka polodowcowego powstałego pomiędzy brzegiem zatoki, a czołem lodowca. 
Lodowiec wydaje się być na wyciągnięcie ręki, jednak wspinaczka zajmuje nam jednak ponad godzinę. Powoli zaczynamy też zdawać sobie sprawę z jego wielkości. 
Mały - z dołu - jęzor z bliska okazuje się ściana lodu wysokości piętrowego domu.  
Na miejscu możemy tez w pełni docenić piękno jego kolorów od białego do ciemno niebieskiego. Odważniejsi z nas wchodzą do lodowej groty.
Naturalnie ukształtowane kostki lodu wręcz proszą się o wrzucenie go do jakiegoś drinku. Niestety mały norweski limit na wwożony alkohol i wysokie ceny sprawiły, 
że nie mamy już whisky na pokładzie. W naj mniej odpowiednim momencie dopadła nas skandynawska prohibicja...

![](/img/2015/norwegia/.jpg)

## sobota, 30 maj 2015
**1400 - Værøy**  
Po 20 godzinach żeglugi w końcu dochodzimy do Værøy. Jesteśmy na Lofotach!   
Po tej stronie Vestfjord - raczej zatoki a nie fiordu oddzielającej lofoty od kontynentu - wiatr i fale są znacznie większe niż, gdy zaczynaliśmy xx godzin temu. 
Dokładnie widzimy dzisiejszy cel naszej żeglugi, ale trzeba jeszcze znaleźć miejsce gdzie staniemy. Najpierw wchodzimy do mniejszego portu Røssnesvågen polecanego w locji. 
Tam, miedzy kutrami, nie znajdujemy jednak odpowiedniego miejsca do którego można by przycumować. Nie do końca rozumiem też dlaczego to miejsce było opisane przez autorów 
locji jako bardziej atrakcyjne. 
By zawrócić musimy wykonać tzw. ciasna cyrkulację czyli obrót jachtu o 180 stopni w miejscu. Manewr ten nie jest łatwy do wykonania naszym 20 tonowym stalowym jachtem 
przy silnym bocznym wietrze. Wysoka burta i nadbudówka działają wtedy niczym żagiel, którego jednak nie da się zrefować.  
Wchodzimy do dużego portu Sørlandsvågen. Tu jest o wiele więcej miejsca na wszelkie manewry. Przystań dla jachtów odnajdujemy dopiero 
na końcu zatoki stanowiącej naturalny port. Tu jest płycej, ale 3 metry przy niskiej wodzie są dla naszego jachtu o zanurzeniu 2m 20cm wystarczające.  
Dodatkowy falochron, tyczka oznaczająca podwodna skałę, bojka cumownicza dla mniejszej jednostki i znów robi sie ciasno dla naszego 46 stopowego jachtu. Do tego 
dopychający wiatr.  
W ostatniej fazie, mimo silnika działającego wstecz płyniemy wciąż dość szybko na przód, a potem bokiem i jacht zostaje dopchnięty do pomostu przez wiatr. Trzeba zdjąć ponton 
zawieszony na rufie by móc się nieco wycofać bo blokujemy czyjeś prywatne miejsce.

**1700**  
Po porannej pogodzie ani śladu. Teraz świeci słońce. Wiatr praktycznie całkowicie ucichł. Czas na zakupy i eksploatację wyspy. Miejscowość ukazuje nam swój surowy 
prawdziwie arktyczny urok. Niestety surowy klimat konserwuje wszystko i pozostawione przez człowieka rzeczy, które w innym klimacie przynajmniej zniknęłyby w gąszczu zieleni
tu widoczne są nawet po latach. 
Tym co rzuca się jako pierwsze nie tylko w oczy, ale także w nozdrza jest stockfish. Suszące się na wietrze i słońcu dorsze rozwieszone sa dosłownie wszędzie. Na osobnych 
sojakach obok suszą się też ich głowy. Widok tysięcy głów powiązanych razem jest dość makabryczny, lecz bardziej odrażający jest jednak ich zapach. O dziwo 
tak spreparowane głowy eksportowane są do Zachodniej Afryki, gdzie przyrządza się z nich zupę.
Do widoku, a nawet zapachu można się dość szybko przyzwyczaić, ale założone wtedy ubranie przesiąknie tak, że dorsza będziemy czuć aż do powrotu z rejsu.
Natomiast wejście na wzgórze i widoki wynagradzają wszystko. To dla nich tu jesteśmy.

**2200**   
Cześć załogi, nie chcąca kąpać sie na jachcie, wyrusza na poszukiwania prysznica na lądzie. Wcześniej znaleźliśmy wydawałoby się opuszczony hotel, w którym prócz 
jednej pary gości nie znaleźliśmy nikogo. Udało nam się nawet dodzwonić do właścicielki, ale niestety nie możemy się tam wykopać. Inne miejsce wskazała nam 
nasza rodaczka pracująca w lokalnym sklepie. Tu mieliśmy większe szczęście.
Wracając już około północy wciąż spotykamy ludzi. Jedna osoba kosi nawet o tej porze trawnik. 

![](/img/2015/norwegia/.jpg)

*cdn.*

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  