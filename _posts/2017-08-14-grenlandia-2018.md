---
title: Grenlandia 2018
layout: post
category: rejsy
keywords: rejs, rejs morski, Grenlandia Wschodnia, Ittoqqortoormiit, Scoresby Sound
desc: Wyprawa jachtowa do Scoresby Sound w Grenlandii Wschodniej.
img: /img/2016/icebergs/góra-lodowa-01.jpeg
---

![góra lodowa u wejscia do Scoresby Sound, Grenlandia Wschodnia](/img/2016/icebergs/góra-lodowa-01.jpeg)

termin
-------
Zaczynamy w poniedziałek **16 lipca** w Akureyri na Islandii.  
Koniec w poniedziałek **6 sierpnia** w tym samym miejscu.  
Razem 21 dni na jachcie.  


trasa
--------
Przewidywana trasa:  

|    | dzień | NM | h&nbsp;max | plan |
| -- | ----- | --:| -----:| -----|
| po | 16.07 |  0 |   0   | przejęcie jachtu 0900, zakupy |
| wt | 17.07 | 54 |  15   | żegluga, Grímsey |
| śr | 18.07 | 10 |   3   | Grímsey obserwacja kolonii pafinów, wypłynięcie  |
| cz | 19.07 | 84 |  24   | żegluga |
| pt | 20.07 | 84 |  24   | żegluga |
| so | 21.07 | 74 |  21   | żegluga |
| n  | 22.07 |  0 |   0   | Ittoqqortoormiit |
| po | 23.07 | 84 |  24   | żegluga i poszukiwanie narwali |
| wt | 24.07 | 35 |  10   | Vikingebugt podpłynięcie do lodowca, żegluga |
| śr | 25.07 |  0 |   0   | Danmark Ø, poszukiwanie szczątków obozu wyprawy w Hekla Havn |
| cz | 26.07 | 74 |  21   | żegluga i Red Island |
| pt | 27.07 |  0 |   0   | Harefjord wyprawa lądowa w poszukiwaniu wołów piżmowych |
| so | 28.07 | 50 |  14   | żegluga, Bear Islands, eksploracja wysp, kąpiel |
| n  | 29.07 | 21 |   6   | żegluga, Sydkap eksploracja wykopalisk |
| po | 30.07 | 84 |  24   | żegluga |
| wt | 31.07 | 22 |   6   | Kap Hope zwiedzanie opuszczonej wsi, Ittoqqortoormiit |
| śr | 01.08 | 84 |  24   | żegluga |
| cz | 02.08 | 84 |  24   | żegluga |
| pt | 03.08 | 82 |  23   | żegluga |
| so | 04.08 | 12 |   3   | Siglufjörður, zwiedzanie muzeum śledzia, żegluga |
| n  | 05.08 | 31 |   9   | żegluga, Akureyri |
| po | 06.08 |  0 |   0   | zdanie jachtu 0900 |

Plany jak zawsze mogą ulec zmianie ze względu na pogodę i sytuację lodową oraz inne nieprzewidziane przyczyny.

W razie bardzo niekorzystnej sytuacji lodowej popłyniemy bardziej na południe Grenlandii w okolice Tasiilaq.


charakter rejsu
----------------
Płyniemy na Grenlandię wcześnie, ale dzięki temu 

* Dzień trwa 24 godziny.
* Mamy największe szanse zobaczyć narwale.
* Widzimy Grenlandię w najpiękniejszym okresie.
* Góry lodowe w Scoresby Sound są jeszcze duże po zimie, ale stopnienie lodu jednorocznego umożliwia już nawigację.


dlaczego warto popłynąć jeśli nawet tam byłaś
----------------------------------------------
By zrobić wszystko to na co nie mieliśmy czasu w 2016 roku...   
Między innymi:

* Zobaczyć pafiny w okresie lęgowym na Islandii.
* Spotkać woła piżmowego i narwale na Grenlandii.
* Eksplorować cały system fiordów Scoresby Sound - jednego z największych na świecie - co mało kto robi.
* Na Danmark Ø będziemy mieć czas na poszukiwania szczątków wyprawy z 1891-92 w Hekla Havn.
* W Sydkap poszukamy siedlisk z czasów kultury Thule - pierwotnych mieszkach Grenlandii.


cena
------
Wracamy do tradycyjnego rozbicia kosztów rejsu na poszczególne składowe. Może nie jest to najprostsze dla uczestnika,
ale gwarantuje najwyższą przejrzystość wydatków. Dodatkowo liczenie kosztów w walucie w której będziemy je ponosić eliminuje
konieczność zabezpieczenia się z mojej strony względem ryzyka kursów walutowych, a więc daje de facto najniższą możliwą cenę
dla Was.

**opłata za koję** - **4957.50 złotych**   

W jej skład wchodzą:
* czarter jachtu
* wydatki skippera
* koszulka JoinUs

Cenę obliczamy w złotówkach. Osoby płacące w UK w funtach będą miały ją przeliczana na złotówki przy każdej wpłacie wg 
przelicznika firmy przesyłającej pieniądze do Polski.

**kasa jachtowa opłaty stałe** - **TBA** (szacunkowo 300 funtów)   

W jej skład wchodzą:
* ubezpieczenie od nieszczęśliwych wypadków i SAR
* wynajem telefonu satelitarnego
* jedzenie liofilizowane i/lub inne zakupione przed rejsem
* transport jedzenia

Ta część ceny obliczamy i wydajemy w funtach. Zostanie ona rozliczona przed rozpoczęciem rejsu.

**kasa jachtowa opłaty bieżące** - **TBA** (szacunkowo 300 funtów)   

* broń
* paliwo
* opłaty portowe
* jedzenie zakupione na Islandii i na Grenlandii

Ceną na razie szacujemy w funtach, jednak kasa jachtowa zostanie zebrana zarówno w ISK jak i DKK, i rozliczona osobno 
dla każdej waluty wg realnych wydatków.

**kaucja**  
Na dzień dzisiejszy nie jestem w stanie powiedzieć, czy uda się wykupić ubezpieczenie kaucji i dorzucimy ja do kasy jachtowej,
czy będziemy ją musieli zebrać przed rejsem.



płatności
-----------
Biorąc pod uwagę tegoroczna sytuację muszę wprowadzić wcześniejsze opłaty za rejs, gdyż do takich zostałem zobligowany.  
Proponuję następujący harmonogram płatności:

* 1/5 opłaty za koję przy zapisie na rejs
* 1/5 opłaty za koję do 1 grudnia 2017
* 1/5 opłaty za koję do 1 lutego 2018 
* 2/5 opłaty za koję do 15 maja 2018 
* kasa jachtowa opłaty stałe do 15 czerwca 2018 
* na miejscu w gotówce **(ISK i DKK)** kasa jachtowa opłaty bieżące
  
Opłaty będzie można dokonywać na angielskie lub polskie konto bankowe.  



dojazd
------
Lecimy samolotem do Keflavík.

W tej chwili nie znalazłem autobusu bezpośredniego z Keflavík do Akureyri, mimo, że był taki oferowany przez 
<https://airportexpress.is/> w 2016.  

Dwa autobusy z Reykjavík, które znalazłem to: 

* <https://www.straeto.is/en/timatoflur/3/32>
* <http://icelandbybus.is/summer-bus-schedules/bus-schedule-6060a/>

Oba w cenie około 9500ISK czyli prawie £70 w jedną stronę - niestety kurs funta nie sprzyja :-( 

Osoby pragnące zobaczyć interior mogą wybrać ten autobus <https://www.sba.is/en/scheduled-bus-service/summer-schedule/reykjavik-kjolur-akureyri>
Cena większa bo 17000ISK, ale trasa bardziej atrakcyjna i można się gdzieś zatrzymać po drodze.

Jeśli będziemy jechać autobusem, to ja pewnie przyleciałbym na Islandię w sobotę, jedną noc spędził w Reykjavík, a jedną w Akureyri.
W 2016 jedna noc spędziłem tu <https://www.airbnb.co.uk/rooms/13751933> i byłem zadowolony. Tam jest więcej pokoi jeśli 
zdecydowalibyśmy się w więcej osób, a jeśli nie korzystaliście wcześniej z AirB&B możemy zaoszczędzić do [£30](www.airbnb.co.uk/c/areks10).

Alternatywą byłby lot z Keflavík do Akureyri <https://www.sba.is/en/scheduled-bus-service/summer-schedule/reykjavik-kjolur-akureyri>.
Na dzień dzisiejszy widać jednak tylko 2 loty w tygodniu latem. O dziwo więcej zimą... Cena porównywalna do autobusu.

Osobiście biorę jeszcze pod uwagę możliwość wypożyczenia auta, zwłaszcza w drodze na jacht, gdy będziemy prawdopodobnie 
wieźli jedzenie. Samochody zostawilibyśmy wtedy załodze schodzącej na ląd przed nami - są zainteresowani taką opcją.


**do zobaczenia w Grenlandii!**  
