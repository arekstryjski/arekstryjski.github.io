---
title: Przemierzyć Hornsund - Spitsbergen 2017
layout: post
category: arktyka
keywords: Arktyka, żeglarstwo, Svalbard, Spitsbergen, Hornsund
desc: Przemierzyć Hornsund - Wyprawa żeglarska na Spitsbergen, sierpień 2017
---

![Longyearbyen góry](/img/2016/julka/longyearbyen-gory.jpg)

Już po raz trzeci wyruszamy latem jachtem *JoinUs* na Spitsbergen. Będzie to zarazem nasz piąta wyprawa na jego pokładzie 
do Arktyki.  

Po odwiedzeniu kontynentalnej Norwegii, Północnego Svalbardu, Grenlandii i Islandii, czas w końcu odwiedzić 
"najpiękniejszy fiord Svalbardu" - Hornsund - miejsce tak silnie związane z polskim polarnictwem.

![arktyczne_wakacje](/img/2015/kasia_svalbard/13_arktyczne_wakacje.jpg) 


cele rejsu
-----------
Hornsund został odkryty w 1610 roku przez angielskiego żeglarza Jonas'a Poole. Nazwa, znacząca dosłownie *rogowa cieśnina*, 
została nadana temu miejscu po tym jak jeden z marynarzy przyniósł na pokład poroże renifera. Brytyjski odkrywca był przekonany, 
że wpłynął do cieśniny pomiędzy Sorkappland a Zachodnim Spitsbergenem.  
Już trzy lata później powstały tu brytyjskie, a później holenderskie stacje wielorybnicze. Wtedy okazało się również, 
że Hornsund to jednak fiord, zamknięty od wschodu przez lodowiec. 

Pierwszy odkrywca tego miejsca mógł mieć jednak częściowo rację. W ostatnich latach lodowce w Hornsund znacznie się cofają 
powiększając fiord o  około 1 km kwadratowy rocznie. Pomiędzy Hornsund a Hambergbukta lodowiec, który jeszcze niedawno miał 
30 km szerokości, obecnie zmniejszył się do zaledwie 10 km.  
Coraz więcej naukowców przypuszcza, że pod lodem znajduje się przesmyk położony poniżej poziomu morza. Tak więc Hornsund
prawdopodobnie to jednak cieśnina, a nie fiord jak się powszechnie uważa.

Mimo skutków globalnego ocieplenia na pewno nie uda nam się przepłynąć Hornsundu z zachodu na wschód. Postaramy się jednak
dotrzeć jak najdalej do dwu przeciwległych końców cieśniny w Hornsund i Hambergbukta.

Będąc w Horsund nie możemy oczywiście nie odwiedzić Polskiej Stacji Polarnej im. Stanisława Siedleckiego. Stacja ta założona 
w 1956 roku i zamieszkana przez polskich naukowców nieprzerwanie od 1978 roku posiada oficjalny status polskiej osady 
na Spitsbergenie i jest ostatnią narodową stacja badawcza tego typu na Svalbardzie.

W lutym 2017 na jachcie JoinUs opłynęliśmy najbardziej na północ wysunięty przylądek Europy - Nordkapp. W tym rejsie 
będziemy mieli okazję w tym samym sezonie okrążyć jego Svalbardzki odpowiednik Sørkapp.

![hornsund_stacja_polarna](/img/2015/kasia_svalbard/9_hornsund_stacja_polarna.jpg) 


dla kogo
--------
* Rejs przeznaczony jest dla osób aktywnych, pragnących wziąć czynny udział w rejsie - razem m.in. trzymamy wachty, gotujemy i sprzątamy.
* Nie musisz mieć dużego doświadczenia żeglarskiego - na pokładzie będą osoby bardziej doświadczone i pływające wcześniej w Arktyce.
* W czasie rejsu planujemy również eksplorować ląd, więc zaopatrz się w dobre buty do chodzenia po górach.
* Nie obawiaj się choroby morskiej - pływamy głównie blisko wybrzeża, a w Arktyce lato często jest bezwietrzne. Jeśli mimo 
to masz obawy, na pokładzie będziemy mieli tabletki przeciwko chorobie morskiej.
* Jeśli chcesz być częścią małego zgranego zespołu i odwiedzić miejsca niedostępne dla turysty masowego, rejs ten jest dla Ciebie!

![morsy](/img/2015/svalbard/zaloga-slonce.jpg) 


co zobaczymy
--------------
* lodowce i góry lodowe,
* majestatyczny krajobraz arktyczny,
* nigdy nie zachodzące słońce,
* miejsca do których dotrzeć można tylko na jachcie,
* stacje polarne,
* pozostałości osad wielorybniczych,
* rosyjskie i norweskie miasta i opuszczone kopalnie węgla,
* foki, słonie morskie, wieloryby, a może nawet niedźwiedzia polarnego,
* liczne gatunki ptaków, które dzielnie bronią przed turystami swych terenów lęgowych,
* góry, w których ludzie nie wyznaczyli jeszcze szlaków, a nawet nie wydeptali ścieżek.

![morsy](/img/2015/svalbard/morsy.jpg) 


pogoda
-------
Płyniemy w środku lata, kiedy w tamtych rejonach dominuje stabilny wyż arktyczny.  
Temperatura w dzień (który trwa 24 godziny) oscyluje wokół +15˚C. Raczej nigdy nie spadnie poniżej +10˚C, ale 
nie powinniśmy się też spodziewać +20˚C "upałów".  
Temperatura wody to zwykle zaledwie +5˚C, ale niektórzy mimo to odważają się w niej pływać.  
Deszcze to rzadkość. Biorąc pod uwagę opady, Arktyka to pustynia.

![Svalbard](/img/2015/svalbard/svalbard.jpg) 


plan rejsu
-----------
**termin**: piątek **4 sierpień** - piątek **18 sierpień 2017**

Przepłyniemy około **570 mil morskich** eksplorując południe Zachodniego Spitsbergenu.

Trasa rejsu zaplanowana jest tak by dotrzeć do miejsc, które nie wszyscy odwiedzają, ale jednocześnie mieć czas by je 
eksplorować. Średnio 8-10 godzin musimy poświęcić na żeglugę, jednak dzięki temu że latem na Svalbardzie nigdy nie zachodzi 
słońce mamy 14 godzin na eksplorację lądu.

![hornsund](/img/2015/kasia_svalbard/16_hornsund_2.jpg) 

Przedstawiony poniżej plan rejsu stanowi jedynie ramowy program i może on ulec zmianie w wyniku sytuacji lodowej 
i pogodowej, sugestii załogi, oraz decyzji kapitana.


|    |    |       | NM  | miejsce                          | plan                                             |
| --:| -- | -----:| ---:| ---------------------------------| -------------------------------------------------|
| 1  | pt |  4.08 |  -  | Longyearbyen                     | przejęcie jachtu, zakupy, przygotowania          |
| 2  | so |  5.08 |  32 | Longyearbyen - Adolfbukta        | wypłynięcie koło południa, obserwacja lodowca    |
| 3  | n  |  6.08 |   6 | Pyramiden                        | zwiedzanie opuszczonego miasta kopalni           | 
| 4  | po |  7.08 | 100 | Pyramiden - Calypsobyen          | całodzienna żegluga                              |
| 5  | wt |  8.08 |  -  | Calypsobyen                      | zwiedzanie stacji i budynków kopalni             |
| 6  | śr |  9.08 |  60 | Calypsobyen - Hornsund           | żegluga, odwiedzenie stacji                      |
| 7  | cz | 10.08 |  40 | Horsund                          | eksploracja wschodniej części fiordu             |
| 8  | pt | 11.08 |  90 | Horsund - Sørkapp - Hambergbukta | opłynięcie Sørkapp od południa                   |
| 9  | so | 12.08 |  -  | Hambergbukta                     | podpłynięcie do zachodniego krańca zatoki, zejście na ląd i eksploracja |
| 10 | n  | 13.08 |  80 | Hambergbukta - Horsund           | przejście wewnętrzne, na północ od Sørkapp       |
| 11 | po | 14.08 |  -  | Horsund                          | eksploracja okolic stacji badawczej              |
| 12 | wt | 15.08 |  76 | Horsund - Fleur de Lyshamna      | żegluga i eksploracja stacji wielorybników       |
| 13 | śr | 16.08 |  56 | Fleur de Lyshamna - Barentsburg  | żegluga i zwiedzenie rosyjskiego miasta          |
| 14 | cz | 17.08 |  30 | Barentsburg - Longyearbyen       | żegluga i sprzątanie jachtu                      |
| 15 | pt | 18.08 |  -  | Longyearbyen                     | zdanie jachtu                                    |


Planując podróż załoga powinna przejąć i zdać jacht około południa w piątki. Pamiętajmy, że pierwszego dnia powinniśmy 
pomóc w zaprowiantowaniu jachtu, a ostatniego w sprzątaniu.  

Najtańszym noclegiem w Longyearbyen jest camping położony tuż przy lotnisku. W latach ubiegłych korzystaliśmy z noclegu 
tam przed/po rejsie. Istnieje tam możliwość wypożyczenia namiotu, które prawdopodobnie będziemy zamawiać wspólnie przed rejsem.


odwiedzane miejsca
------------------

![longyearbyen mine number 2](/img/2015/michal_svalbard/longyearbyen_mine_2.jpg) 

**Longyearbyen** - To największa osada i stolica archipelagu Svalbard. Miasto powstało jako osada górnicza. Na jednym 
ze stoków powyżej miasta można odwiedzić pozostałości kopalni węgla.  
Miasto jest również praktycznie jedynym miejscem, gdzie możemy zrobić zakupy, uzupełnić ekwipunek, czy kupić pamiątki.

![pomost](/img/2015/kasia_svalbard/37_pomost.jpg) 

**Pyramiden** - To opuszczona przez Rosjan osada górnicza. W momencie szczytowego rozwoju, miasto uważano za najlepsze miejsce do życia 
w Związku Radzieckim. Większość budynków mieszkalnych wciąż stoi w nienaruszonym stanie, ale dziś stanowi jedynie miejsce 
zamieszkania dużej kolonii ptaków.  
Po krótkim okresie całkowitego opuszczenia na początku tego wieku, w mieście otwarto hotel i restaurację, i czynione są 
wysiłki by stworzyć z niego atrakcje turystyczną.  
W drodze do Pyramiden, w przeciwległej zatoce **Adolfbukta**, zobaczymy nasz pierwszy lodowiec.  

![calypsobyen](/img/2015/kasia_svalbard/19_calypsobyen.jpg) 

**Calypsobyen** - Położone w Bellsund, to mała stacja polarna zajmująca budynki dawnej kopalni węgla. Będziemy tu mieli 
okazję zobaczyć naukowców studiujących unikalny ekosystem Svalbardu i wpływ jaki na niego ma globalne ocieplenie.

![hornsund_stacja_polarna](/img/2015/kasia_svalbard/9_hornsund_stacja_polarna.jpg) 

**Hornsund** - Główny cel naszej wyprawy to "najpiękniejszy fiord Svalbardu" słynący ze swojej wyjątkowej geologi i roślinności. 
Usytuowana tutaj Polska Stacja Polarna słynie ze swojej gościnności.

**Sørkapp** - Najdalej na południe usytuowana wyspa archipelagu Svalbardzkiego.

**Hambergbukta** - To niejako odpowiednik Hornsund. Jeśli Hornsund jest rzeczywiście cieśniną zamknięta przez lodowiec,
to tu znajduje się jej wschodnie wejście.

**Fleur de Lyshamna** - Mała zatoko położona w głębi Bellsund. Tu mamy nadzieję odnaleźć pozostałości hat i łodzi wielorybników.

![widok_na_cerkiew](/img/2015/kasia_svalbard/30_widok_na_cerkiew.jpg) 

**Barentsburg** - Ostatnie wciąż zamieszkałe rosyjskie miasto na Svalbardzie. Kopalnia węgla jest wciąż czynna, jednak 
powoli traci znaczenie ekonomiczne na rzecz turystyki. Miasto to dziwna mieszanka nowej Rosji i pozostałości z
czasów sowieckich. Chyba dzięki temu Rosjanie i Ukraińcy są w stanie wciąż mieszkać tu ze sobą pokojowo.  
W mieście znajduje się nowy hotel i restauracja, sala koncertowa i muzeum poświęcone historii Pomorców i rosyjskich odkryć 
w Arktyce.


jacht
------
Rejs odbędzie się na jachcie *JoinUs* - Bruce Roberts NY 46

Jacht ten pływa w Arktyce już 3 sezon. Posiada on wszelkie niezbędne wyposażenie nawigacyjne i ratownicze niezbędne 
do żeglugi w tym rejonie.  

Co jest rzadkością na tego typu jednostkach jacht posiada 3 systemy ogrzewania: nadmuch z silnika + dwa systemy webasto.  
Wewnętrzne koło sterowe umożliwia komfortowe sterowanie również przy gorszej pogodzie.

podstawowe parametry techniczne:

* konstrukcja kadłuba: stal
* długość: 15m
* zanurzenie: 2.18m
* silnik 85HP (2014)
* powierzchnia żagla: 111m<sup>2</sup>
* liczba koi: 9 (w 5 kabinach)
* **[więcej o jachcie](http://joinus.pl/bruce-roberts-ny-46/)**

![jacht JoinUs](/img/2016/julka/joinus.jpg)


cena
----
Przewidywany koszt całkowity to **£1300**
w tym:

* £900 koszty stałe 
* £400 kasa jachtowa

Cena zakłada, że w rejsie biorą udział skipper, bosman i 7 członków załogi.  
Skipper i bosman nie partycypują w kosztach rejsu.

Cena stała obejmuje:

* czarter jachtu
* obsługę skippera i bosmana na jachcie
* wypożyczenie broni do ochrony przed niedźwiedziami polarnymi
* wypożyczenie telefonu satelitarnego
* wymagane ubezpieczenie podróży i kosztów ratownictwa w rejonie arktycznym
* ubezpieczenie kaucji

Kasa jachtowa obejmuje:

* opłaty portowe
* paliwo (około 700 litrów)
* jedzenie liofilizowane
* dowóz jedzenia
* jedzenie zakupione na miejscu
* inne wydatki (jak gaz itp.)

(Kasa jachtowa rozliczona zostanie wg. faktycznych wydatków)

Cena nie obejmuje kosztów transportu i ewentualnych noclegów przed i po rejsie na Spitsbergenie.

![lodowiec Sveabreen odbicie](/img/2016/julka/lodowiec_odbicie.jpg)


linki
------
* [Polska Stacja Polarna Hornsund](http://hornsund.igf.edu.pl/)
* [Stacja Polarna UMCS w Calypsobyen](http://geografia.umcs.lublin.pl/wyprawy/index.php?option=com_content&view=article&id=2&Itemid=6)
* [mapa topograficzna](http://toposvalbard.npolar.no/)
* [mapa lodowa](http://polarview.met.no/)
* [oficjalny przewodnik Instytutu Polarnego](http://cruise-handbook.npolar.no/en/hornsund/index.html)
* [przewodnik / album](https://www.spitsbergen-svalbard.com/spitsbergen-information/islands-svalbard-co/spitsbergen-southern-part/hornsund.html)
* [camping](http://www.longyearbyen-camping.com/)

**Zobacz [relacje z poprzednich rejsów](/relacje)!**

![Longyearbyen ptak](/img/2016/julka/longyearbyen-ptak.jpg)
