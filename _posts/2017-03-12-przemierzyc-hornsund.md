---
title: Przemierzyć Hornsund - Spitsbergen sierpień 2017
layout: post
category: arktyka
keywords: Arktyka, żeglarstwo, Svalbard, Spitsbergen, Hornsund
desc: Wyprawa żeglarska na Hornsund - sierpień 2017
---

![Longyearbyen góry](/img/2016/julka/longyearbyen-gory.jpg)

Już po raz trzeci wyruszamy latem jachtem *JoinUs* na Spitsbergen. Będzie to zarazem nasz piąta wyprawa na jego pokładzie 
do Arktyki.  

Po odwiedzeniu kontynentalnej Norwegii, Północnego Svalbardu, Grenlandii i Islandii, czas w końcu odwiedzić 
"najpiękniejszy fiord Svalbardu" - Hornsund - miejsce tak silnie związane z polskim polarnictwem.

![arktyczne_wakacje](/img/2015/kasia_svalbard/13_arktyczne_wakacje.jpg) 


cele rejsu
-----------
Hornsund został odkryty w 1610 roku przez angielskiego żeglarza Jonas'a Poole. Nazwa, znacząca dosłownie *rogowa cieśnina*, 
została nadana temu miejscu po tym jak jeden z marynarzy przyniósł na pokład poroże renifera. Brytyjski odkrywca był przekonany, 
że wpłynął do cieśniny pomiędzy Sorkappland a Zachodnim Spitsbergenem.  
Już trzy lata później powstały tu najpierw brytyjskie, a później holenderskie stacje wielorybnicze. Wtedy okazało się również, 
że Hornsund to jednak fiord, zamknięty od wschodu przez lodowiec. 

Pierwszy odkrywca tego miejsca mógł mieć jednak częściowo rację. W ostatnich latach lodowce w Hornsund znacznie się cofają 
powiększając fiord o  około 1 km kwadratowy rocznie. Pomiędzy Hornsund a Hambergbukta lodowiec, który jeszcze niedawno miał 
30 km szerokości, obecnie zmniejszył się do zaledwie 10 km.  
Coraz więcej naukowców przypuszcza, że pod lodem znajduje się przesmyk położony poniżej poziomu morza. Tak więc prawdopodobnie
Hornsund to jednak cieśnina, a nie fiord jak sie powszechnie sądzi.

Mimo skutków globalnego ocieplenia na pewno nie uda nam się przepłynąć Hornsundu z zachodu na wschód. Postaramy się jednak
dotrzeć jak najdalej do dwu przeciwległych końców cieśniny w Hornsund i Hambergbukta.

Będąc w Horsund nie możemy oczywiście nie odwiedzić Polskiej Stacji Polarnej im. Stanisława Siedleckiego. Stacja ta założona 
w 1956 roku i zamieszkana przez polskich naukowców nieprzerwanie od 1978 roku posiada oficjalny status polskiej osady 
na Spitsbergenie i jest ostatnią narodową stacja badawcza tego typu na Svalbardzie.

W lutym 2017 na jachcie JoinUs opłynęliśmy najbardziej na północ wysunięty przylądek Europy - Nordkapp. W tym rejsie 
będziemy mieli okazję w tym samym sezonie okrążyć jego Svalbardzki odpowiednik Sørkapp.

![hornsund_stacja_polarna](/img/2015/kasia_svalbard/9_hornsund_stacja_polarna.jpg) 


plan rejsu
-----------
Przedstawiony poniżej plan rejsu stanowi jedynie ramowy program i może on ulec zmianie w wyniku sytuacji lodowej 
i pogodowej oraz sugestii załogi i decyzji kapitana.

termin:
piątek **4 sierpień** - piątek **18 sierpień 2017**

Załoga powinna przejąć i zdać jacht około południa w piątki.  
Planując transport pamiętajmy, że pierwszego dnia powinniśmy pomóc w zaprowiantowaniu jachtu, a ostatniego w sprzątaniu.  
Najtańszym noclegiem w Longyearbyen jest camping położony tuż przy lotnisku. W latach ubiegłych korzystaliśmy z noclegu 
tam przed/po rejsie.


![hornsund](/img/2015/kasia_svalbard/16_hornsund_2.jpg) 

|    |    |       | NM  | miejsce                          | plan                                             |
| --:| -- | -----:| ---:| ---------------------------------| -------------------------------------------------|
| 1  | pt |  4.08 |  -  | Longyearbyen                     | przejęcie jachtu, zakupy, przygotowania          |
| 2  | so |  5.08 |  32 | Longyearbyen - Adolfbukta        | wypłynięcie koło południa, obserwacja lodowca    |
| 3  | n  |  6.08 |   6 | Pyramiden                        | zwiedzanie opuszczonego miasta kopalni           | 
| 4  | po |  7.08 | 100 | Pyramiden - Calypsobyen          | całodzienna żegluga                              |
| 5  | wt |  8.08 |  -  | Calypsobyen                      | zwiedzanie stacji i budynków kopalni             |
| 6  | śr |  9.08 |  60 | Calypsobyen - Hornsund           | żegluga, odwiedzenie stacji                      |
| 7  | cz | 10.08 |  40 | Horsund                          | eksploracja wschodniej części fiordu             |
| 8  | pt | 11.08 |  90 | Horsund - Sørkapp - Hambergbukta | opłynięcie Sørkapp od południa                   |
| 9  | so | 12.08 |  -  | Hambergbukta                     | podpłynięcie do zachodniego krańca zatoki, zejście na ląd i eksploracja |
| 10 | n  | 13.08 |  80 | Hambergbukta - Horsund           | przejście wewnętrzne, na północ od Sørkapp       |
| 11 | po | 14.08 |  -  | Horsund                          | eksploracja okolic stacji badawczej              |
| 12 | wt | 15.08 |  76 | Horsund - Fleur de Lyshamna      | żegluga i eksploracja stacji wielorybników       |
| 13 | śr | 16.08 |  56 | Fleur de Lyshamna - Barentsburg  | żegluga i zwiedzenie rosyjskiego miasta          |
| 14 | cz | 17.08 |  30 | Barentsburg - Longyearbyen       | żegluga                                          |
| 15 | pt | 18.08 |  -  | Longyearbyen                     | sprzątanie i zdanie jachtu                       |


odwiedzane miejsca
------------------

![longyearbyen mine number 2](/img/2015/michal_svalbard/longyearbyen_mine_2.jpg) 

**Longyearbyen** - To największa osada i stolica archipelagu Svalbard. Miasto powstało jako osada górnicza. Na jednym 
ze stoków powyżej miasta można odwiedzić pozostałości jednej z kopalni węgla.
Miaso jest również praktycznie jedynym miejscem gdzie możemy zrobić zakupy na jacht, uzupełnić ekwipunek czy kupić pamiątki.

![pomost](/img/2015/kasia_svalbard/37_pomost.jpg) 

**Pyramiden** - To opuszczona przez Rosjan osada górnicza. W pewnym momencie miasto uważano za najlepsze miejsce do życia 
w Związku Radzieckim. Większość budynków mieszkalnych wciąż stoi w nienaruszonym stanie, ale dziś stanowi jedynie miejsce 
zamieszkania dużej kolonii ptaków.  
Po krótkim okresie całkowitego opuszczenia miasta, otwarto w nim hotel i restaurację. 
W drodze do Pyramiden, w przeciwległej zatoce **Adolfbukta**, zobaczymy nasz pierwszy lodowiec.  

![calypsobyen](/img/2015/kasia_svalbard/19_calypsobyen.jpg) 

**Calypsobyen** - W Bellsund to mała stacja polarna zajmująca budynki dawnej kopalni węgla. Będziemy tu mieli okazję zobaczyć 
naukowców studiujących unikalny ekosystem Svalbardu i wpływ jaki na niego ma globalne ocieplenie.

![hornsund_stacja_polarna](/img/2015/kasia_svalbard/9_hornsund_stacja_polarna.jpg) 

**Hornsund** - Główny cel naszej wyprawy to "najpiękniejszy fiord Svalbardu" słynący ze swojej wyjątkowej geologi i roślinności. 
Usytuowana tutaj Polskiej Stacji Polarnej słynie ze swojej gościnności.

**Sørkapp** - Najdalej na południe usytuowana wyspa archipelagu Svalbardzkiego.

**Hambergbukta** - To niejako odpowiednik Hornsund. Jeśli jest on rzeczywiście cieśniną zamknięta przez lodowiec,
tu znajduje się jej wschodnie wejście.

**Fleur de Lyshamna** - Mała zatoko położona w głębi Bellsund. Tu mamy nadzieję odnaleźć pozostałości hat i łodzi wielorybników.

![widok_na_cerkiew](/img/2015/kasia_svalbard/30_widok_na_cerkiew.jpg) 

**Barentsburg** - Ostatnie wciąż zamieszkałe rosyjskie miasto na Svalbardzie. Wciąż eksploatuje się tutaj węgiel, jednak 
kopalnia powoli traci znaczenie ekonomiczne na rzecz turystyki. Miasto to dziwna mieszanka nowej Rosji i pozostałości z
czasów sowieckich. Chyba dzięki temu drugiemu wpływowi Rosjanie i Ukraińcy są w stanie mieszkać tu ze sobą pokojowo.
W mieście znajduje się nowy hotel i restauracja, sala koncertowa i muzeum poświęcone historii Pomorców i rosyjskich odkryć 
w Arktyce.


inne atrakcje
--------------
Największą atrakcja Spitsbergenu jest sama wyspa. Zarówno jej geologia, jak i unikalna arktyczna flora i fauna pozostawia 
na odwiedzających niezapomniane wrażenie.  

Na poprzednich rejsach mieliśmy okazję zobaczyć liczną faune morską foki, słonie morskie i wieloryby. 
Na lądzie spotykaliśmy renifery, lisy i zające polarne, a niektórzy nawet niedźwiedzia polarnego. Nie można oczywiście 
zapomnieć o bardzo licznych ptakach, które nierzadko bardzo agresywnie broniły swoich terenów lęgowych.
  
Odwiedzając miejscowe góry i lodowce wręcz codziennie idziemy przez miejsca na których nie ma jeszcze ścieżek 
wytyczonych przez człowieka 

![morsy](/img/2015/svalbard/morsy.jpg) 


jacht
------
Rejs odbędzie się na jachcie *JoinUs* - Bruce Roberts NY 46

podstawowe parametry techniczne:

* konstrukcja kadłuba: stal
* długość: 15m
* zanurzenie: 2.18m
* silnik 85HP
* powierzchnia żagla: 111m<sup>2</sup>
* liczba koi: 9 (w 5 kabinach)
* **[więcej o jachcie](http://joinus.pl/bruce-roberts-ny-46/)**

![jacht JoinUs](/img/2016/julka/joinus.jpg)


cena
----
Przewidywany koszt całkowity to **£1250**
w tym:

* £850 koszty stałe 
* £375 kasa jachtowa

Cena zakłada, że w rejsie biorą udział skipper, bosman i 7 członków załogi.  
Skipper i bosman nie partycypują w kosztach rejsu.

Cena stała obejmuje:

* czarter jachtu
* obsługę skippera i bosmana na jachcie
* wypożyczenie broni do ochrony przed niedźwiedziami polarnymi
* wypożyczenie telefonu satelitarnego
* wymagane ubezpieczenie podróży i kosztów ratownictwa w rejonie arktycznym

Kasa jachtowa obejmuje:

* opłaty portowe
* paliwo (około 500 litrów)
* jedzenie liofilizowane
* dowóz jedzenia
* jedzenie zakupione na miejscu
* inne wydatki (jak gaz itp.)

Cena nie obejmuje kosztów transportu i ewentualnych noclegów przed i po rejsie na Spitsbergenie.



![lodowiec Sveabreen odbicie](/img/2016/julka/lodowiec_odbicie.jpg)

linki
------
* [mapa topograficzna](http://toposvalbard.npolar.no/)
* [mapa lodowa](http://polarview.met.no/)
* [oficjalny przewodnik Instytutu Polarnego](http://cruise-handbook.npolar.no/en/hornsund/index.html)
* [przewodnik / album](https://www.spitsbergen-svalbard.com/spitsbergen-information/islands-svalbard-co/spitsbergen-southern-part/hornsund.html)
* [camping](http://www.longyearbyen-camping.com/)

![Longyearbyen ptak](/img/2016/julka/longyearbyen-ptak.jpg)
