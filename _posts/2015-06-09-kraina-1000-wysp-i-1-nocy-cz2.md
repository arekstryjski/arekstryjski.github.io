---
title: Kraina tysiąca wysp i jednej nocy
layout: post
category: relacje
keywords: żeglowanie, Norwegia, Lofoty
desc: Rejs Trondheim - Lofoty - Bodø, maj-czerwiec 2015.
---

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  

*Poniższy tekst jest drugą częścią relacji z rejsu Trondheim - Lofoty - Bodø, maj-czerwiec 2015.*  
*face:*

* *[Trondheim](/kraina-1000-wysp-i-1-nocy/)*
* **Austrått - Kjeungskjær**

![przystań w Austrått](/img/2015/norwegia/austratt-przystan.jpg)

## wtorek, 26 maj 2015
**0455 - Austrått**  
Dopływamy do małego portu obok zamku w Austrått. Porcik opisany jest w locji, ale nie ma go na mapach elektronicznych którymi dysponujemy. Ostrożnie zbliżamy się
do falochronu przyglądając się bacznie układowi pomostów. Konfrontujemy to co widzimy z przeczytanym wcześniej opisem.   
Jedna osoba stale śledzi głębokość na dwu sonarach w które wyposażony jest jacht. Jeden z nich pozwala "zobaczyć" ukształtowanie dna przed jachtem i na czas ostrzec nas 
przed niebezpieczeństwem. Odczyt sonarów podawany jest na głos.  
W razie jakichkolwiek wątpliwości wycofamy się i skorzystamy z większego portu w Brekstad leżącego zaledwie kilka mil na zachód.  
Dość łatwo identyfikujemy jednak pomost przy którym możemy stanąć. Stoi tam już podobna jednostka. Najpierw próbne podejście by sprawdzić głębokość, 
a potem właściwe już większym łukiem i pod właściwym kątem do pomostu.

![zamek Austrått](/img/2015/norwegia/austratt-zamek.jpg)

**1200**  
Po krótkim śnie i śniadaniu czas na zwiedzanie. Pierwsze kroki kierujemy się do zamku Austraat.  
Miejsce to stanowiło siedzibę możnych rodów z okolic Trondheim już od XI wieku. Najbardziej znani mieszkańcy rezydencji stanowili członkowie rodów Rømer i Bjelke.
Niestety nie było nam dane zobaczyć odrestaurowanego wnętrza zamku. Sezon zaczyna sie tutaj dopiero za kilka dni - w czerwcu. W pozostałe części roku można go zwiedzać 
jedynie z wcześniej wynajętym przewodnikiem.  

![Austrått fort](/img/2015/norwegia/austratt-fort.jpg)

Nieco więcej szczęścia mamy w położonym opodal forcie z czasów II Wojny Światowej. Fort wybudowano w 1942 roku na zlecenie Wehrmachtu w czasie niemieckiej okupacji Norwegii.
Przy budowie bunkrów i systemu umocnień wykutego w większości w skale pracowało 650 jugosłowiańskich więźniów.  
Fort wyposażony był w trzy działa morskie o średnicy 28 cm. Pochodziły one z uszkodzonego wcześniej okrętu wojennego Gneisenau. Działa o zasięgu 38km 
miały bronić Trondhaimsfjord przed ewentualnym atakiem aliantów, ale nigdy nie zostały użyte w boju.

![Leszek łowi ryby](/img/2015/norwegia/leszek-lowi.jpg)

**1830**  
Po wypłynięciu nie kierujemy się bezpośrednio do wyjścia z Trondhaimsfjord, ale płyniemy na przeciwległy brzeg. Miejscowy wędkarz doradził nam że tutaj ryby najlepiej biorą. 
Pierwsze miejsce nie przynosi rezultatów. Dostrzegamy jednak małą łódeczkę i kierujemy się w jej stronę. Stajemy, ale prąd morski powoli przesuwa nas wzdłuż brzegu.  
Leszek rzuca pierwszy tłumacząc się, że on ma strasznego pecha z łowieniem ryb i na pewno nic dziś nie złapie. Nim zdążył skończyć swe usprawiedliwienia wyciąga pierwszą sztukę. 
Zaraz potem kolejną.  
Kuba, Piotrek i Robert szybko zarzucają swoje wędki. Za chile każdy z nich wyciąga rybę.  
Kolejne przejście nad podwodnym stokiem leżącym na głębokości 60 do 300 metrów i mamy 12 sztuk! Głównie czarniaka. Jeszcze trochę, a nie będziemy w stanie nie tylko oprawić, 
ale i zjeść takiej ilości ryby. Trzeba powiedzieć stop choc ryby same wieszają sie na haczyk.    
Filetowanie i przygotowanie ryb do smażenia trwa chyba dłużej niż samo łowienie, albo może po prostu opadły nam już emocje i czas nie biegnie już tak szybko.   

![rybak](/img/2015/norwegia/statek-norwegia.jpg)

**2118 - Kjeungskjær**  
Płyniemy dalej. Niestety nie ma w ogóle wiatru i musimy użyć silnika. Powoli mijamy wysepki, skały i niezliczoną ilość bojek, tyczek i innych znaków nawigacyjnych 
wytyczających nam trasę i ostrzegających nas przed niebezpieczeństwami.  
Jedna z nich, niewątpliwie zasługuje na więcej uwagi. Latarnia morska Kjeungskjær została wybudowana w 1880 roku. Była na stale zamieszkała przez ponad 100 lat 
aż do 1987 kiedy ją zautomatyzowano.
Przepływamy obok niej w środku nocy, jednak jak większość świetlnych znaków nawigacyjnych jest ona wyłączona o tej porze roku ze względu na białe noce. Latarnia
powoli przesuwa się na tle zachodzącego, czy może juz wschodzącego od kilku godzin słońca...

![Kjeungskjær](/img/2015/norwegia/kjeungskjaer.jpg)

*cdn.*
