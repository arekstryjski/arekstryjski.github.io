---
title: Szkolenia RYA
layout: post
category: yachting
keywords: szkolenia żeglarskie, RYA, patent, certyfikat, Day Skipper, Coastal Skipper, Yachtmaster Coastal, Yachtmaster Offshore, Yachtmaster Ocean, skipper
desc: Opis systemu szkoleń żeglarskich i patentów w brytyjskim systemie RYA.
---

<div class="alert alert-info">
  Członkowie <b><a href="http://setsail.org.uk">SetSail</a></b> mogą uzyskać <b>zniżki na kursy</b> w szkole żeglarskiej RYA 
  <b><a href="http://trafalgarsailing.co.uk">Trafalgar</a></b> na Gibraltarze.</br>
  W sprawie szczegółów proszę o <a href="http://stryjski.net/arek/email.html">kontakt</a>.
</div>

Poniższy tekst tylko krótko przybliżyć brytyjski system szkoleń żeglarskich.   
Uwypuklam jedynie podstawowe różnice pomiędzy Polskim (PZŻ), a brytyjskim (RYA) systemem kształcenia żeglarskiego.


podstawowe różnice
-------------------
* W systemie RYA wydaje sie *certyfikaty kompetencji* nie *patenty*. Jest to różnica nie do końca tylko semantyczna. W 
systemie brytyjskim skipper to ktoś kto udowodnił swe umiejętności jako sternik, a nie ktoś posiadający pozwolenie 
na prowadzenie jachtu.
* Wszystkie kursy odbywają się ma morzu i na kilowych jachtach kabinowych. Wszystkie certyfikaty, nawet Competent Crew 
czyli żeglarz, są certyfikatami morskimi.
* W systemie RYA istnieje ścisły podział na teorię i praktykę. Na kursie praktycznym wymagana jest wiedza teoretyczna na 
odpowiednim poziomie, zdobyta na kursie teoretycznym bądź samodzielnie. Kurs praktyczny nie jest miejscem, gdzie 
zdobędziemy wiedzę teoretyczną.
* Wymagany staż morski liczony jest inaczej niż w Polsce. Liczone są pełne dni spędzone na jachcie (także w porcie) oraz
mile morskie. Dla większości certyfikatów co najmniej połowa stażu powinna odbyć się na wodach pływowych.
* Wyjątkiem jest liczenie w stażu godzin spędzonych aktywnie (na wachcie) w czasie żeglugi nocnej - co w systemie polskim
jest całkowicie pominięte.
* Staż dokumentuje się na podstawie wpisów do książeczki żeglarskiej, lub oświadczeniu/zestawieniu kandydata. Nieznane 
jest pojęcie *opinii z rejsu*.
* Szkolenia prowadzone są wyłącznie przez akredytowane szkoły RYA. To szkoły, nie instruktor wydają certyfikaty.
* **Wszystkie** kursy praktyczne i teoretyczne muszą być prowadzone w **języku angielskim**. Nawet tak popularny w Polsce 
kurs radiooperatora musi być przeprowadzony w języku angielskim. Jeśli dana szkoła tego nie przestrzega, jej akredytacja RYA
może zostać cofnięta, a certyfikaty unieważnione.


kursy praktyczne
-----------------

* Kursy praktyczne kończą się wydaniem certyfikatów kompetencji na koniec kursu.  
* Praca i kompetencje kandydata oceniane są w trakcie całego kursu i nie ma egzaminu. 

| nazwa | | czas trwania (dni) | teoria na poziomie | staż NM | staż dni | dni jako skipper | staż godz. nocne |
|-------|-|:------------------:|:---------------:|:-------:|:--------:|:----------------:|:----------------:|
| Start Yachting  | -              | 2 | -           | -   | -  | - | - |
| Competent Crew  | żeglarz        | 5 | -           | 0   | 0  | - | 0 |
| Day Skipper     | sternik        | 5 | Day Skipper | 100 | 5  | 0 | 4 |
| Coastal Skipper | sternik morski | 5 | YM Offshore | 300 | 15 | 2 | 8 | 
 

egzaminy Yachtmaster
--------------------

Certyfikaty kompetencji Yachtmaster praktycznie nie maja odpowiednika w obecnym systemie polskim. W Polsce   
istnieje jeden patent kapitana. Uzyskuje się go na podstawie stażu, a nie egzaminów jak w systemie brytyjskim.

| nazwa | teoria na poziomie | staż NM | staż dni | dni jako skipper |staż godz. nocne |
|-------|:------------------:|:-------:|:--------:|:----------------:|:---------------:|
| Yachtmaster Coastal  | YM Offshore | 800<sup>1</sup>  | 30<sup>1</sup> | 2 | 12 |
| Yachtmaster Offshore | YM Offshore | 2500<sup>2</sup> | 50 | 5 | -  |
| Yachtmaster Ocean    | YM Ocean    | zobacz poniżej<sup>3</sup> |


*uwagi:* 

*1. osoby które ukończyły kurs Coastal Skipper mogą mieć staż zredukowany do 400NM i 20 dni*   
*2. w tym:*  

  * *minimum 5 odcinków powyżej 60NM*   
  * *2 z nich jako skipper*  
  * *2 z nich częściowo w nocy*   
  
*3. Wymagania dla certyfikatu Yachtmaster Ocean nie dotyczą całego stażu, ale jednego samodzielnie przeprowadzonego rejsu
w czasie którego używano astronawigacji jako podstawowego sposobu nawigacji jachtu.*    
  *Rejs ten musi spełnić następujące wymagania:*  
  
  * *600NM non-stop*  
  * *minimum 96 godzin non-stop w morzu*  
  * *200NM w odległości co najmniej 50NM od lądu*  

**wszyscy kandydaci na Yachtmaster muszą dodatkowo posiadać:**  

* certyfikat **SRC** (GMDSS Short Range Certificate) lub wyższy
* certyfikat z autoryzowany przez RYA kursu **First Aid** (pierwszej pomocy).

Egzaminy na certyfikat Yachtmaster Coastal i Offshore trwają 6-12 godzin dla jednego kandydata, 
lub 8-16 godzin dla dwu kandydatów.  
Tylko dwu kandydatów może być egzaminowanych w ciągu 24 godzin.

Egzamin na certyfikat Yachtmaster Ocean maja charakter ustnej obrony z przeprowadzonego rejsu kwalifikacyjnego.


kursy teoretyczne
------------------

W systemie RYA istnieją 3 podstawowe kursy teoretyczne:

| nazwa |            | 
|-------|------------|
| Day Skipper                            | podstawowa teoria nawigacyjna |
| Coastal Skipper / Yachtmaster Offshore | zaawansowana teoria nawigacyjna |
| Yachtmaster Ocean                      | astronawigacja |

Wszystkie kursy trwają minimum 40 godzin i kończą się egzaminem pisemnym.

Kursy te formalnie nie są wymagane podczas brania udziału w kursach praktycznych i zdawaniu egzaminów na certyfikaty Yachtmaster.
Jednakże osoby nie posiadające ich mogą się spodziewać dodatkowych pytań teoretycznych w trakcie kursu / egzaminu. Szkoła 
żeglarska może też odmówić zapisania na kurs jeśli nie posiadamy odpowiednio udokumentowanej wiedzy teoretycznej. 


krótkie kursy specjalistyczne
------------------------------

Dodatkowo w systemie RYA prowadzone są krótkie kursy specjalistyczne łączące wiedzę teoretyczną i praktykę.

| nazwa | czas trwania (dni) | egzamin |
|-------|:------------------:|:-------:|
| Marine Radio (SRC)                          | 2 | tak |
| First Aid                                   | 1 | nie |
| Sea Survival                                | 1 | nie |
| Professional Practices and Responsibilities | online | tak |
| Radar                                       | 1 | nie |
| Diesel Engine                               | 1 | nie |


Commercial Endorsements 
------------------------

Kursy RYA nie są kursami zawodowymi i formalnie nie upoważniają do prowadzenia rejsów komercyjnych na jachtach 
pod brytyjską banderą.  

Osoby pragnące prowadzić rejsy komercyjne powinny dodatkowo potwierdzić komercyjny charakter swoich certyfikatów.   
Aby to uzyskać należy:

* posiadać certyfikat SRC
* ukończyć kurs First Aid
* ukończyć kurs Sea Survival
* ukończyć kurs Professional Practices and Responsibilities
* posiadać ważne zaświadczenie lekarskie ML5 lub ENG1

Certyfikaty Day/Coastal Skipper i wszystkie Yachtmaster mogą uzyskać status komercyjny. 

Commercial Endorsements jest uznawany zamiennie z zawodowym certyfikatem STCW wystawianym przez MCA, jednak oba systemy 
nieco się od siebie różnią.


więcej informacji 
-----------------

* najobszerniejszym źródłem informacji o kursach żeglarskich w Wielkiej Brytanii jest oczywiście strona RYA:   
  <http://www.rya.org.uk>
* świetny artykuł Agnieszka Schramm-Newth dlaczego warto szkolić się w systemie brytyjskim *Patenty z wyższej półki*   
  <http://www.sailpro.pl/pdf/RYA-artykul-zagle.pdf>

