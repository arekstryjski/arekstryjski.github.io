---
title: Weekend w Ittoqqortoormiit
layout: post
category: relacje
keywords: żeglarstwo, Arktyka, Grenlandia, Ittoqqortoormiit, Scoresbysund
desc: Relacja z wyprawy do Grenlandii Wschodniej z sierpnia 2016.
img: /img/2016/greenland/ittoqqortoormiit.jpg
imgw: 2048
imgh: 1152
---
**Wizyta w najdalej na północ wysuniętej osadzie Grenlandii Wschodniej**

![ittoqqortoormiit](/img/2016/greenland/ittoqqortoormiit.jpg)

Żeglując nigdy nie można przyjąć, że dopłyniemy do jakiegoś miejsca w 
określonym czasie. Istnieje nawet przesąd by nie wpisywać portu docelowego 
do dziennika jachtowego. Jak starzy żeglarze mawiali *płyniemy 'w kierunku', 
a nie 'do' określonego portu*.

W czasie ostatniego etapu z Jan Mayen płynęliśmy w miarę szybko - w 3 dni 
pokonaliśmy 280 mil morskich. Jednak przez wcześniejsze opóźnienia byliśmy 
nieco spóźnieni względem pierwotnych planów. W dalszym ciągu mieliśmy 
jeszcze kilka dni rezerwowych, tak więc dotarcie do Grenlandii w sobotę, 
a nie w piątek jak początkowo planowaliśmy, nie stanowiło dużego problemu.

![góra lodowa](/img/2016/greenland/góra-lodowa.jpg)

Tak więc, gdy spostrzegliśmy pierwszą większą górę lodową, zboczyliśmy 
z kursu o pół mili by ja zobaczyć i okrążyć trzykrotnie. Oczywiście 
wszystkie zdjęcia musiały być wykonane bezbłędnie.  
Gdy kilka mil później zobaczyliśmy wieloryby i zaczęliśmy za nimi płynąć 
przez następna godzinę, zamiast zmierzać wprost do naszego celu. W końcu 
jakie znaczenie o której dotrzemy.

W końcu dotarliśmy do Scoresbysund, dużej zatoki i systemu fiordów 
w Grenlandii Wschodniej. Przy wejściu wiatr niespodziewanie wzmógł się i 
nie byliśmy pewni, czy zatoka da nam wystarczająca ochronę. W pewnym momencie 
zastanawialiśmy się nawet, czy nie powinniśmy wpłynąć do pobliskiego fiordu 
i tam szukać schronienia. W końcu jednak wiatr zelżał i popłynęliśmy wprost 
do Ittoqqortoormiit.

Było wcześnie rano, ale czas nie znaczył dla nas zbyt wiele. W czasie lata 
arktycznego słońce świeci 24 godziny na dobę, więc zawsze trudno powiedzieć, 
czy to ranek, czy popołudnie. Poza tym jacht rządzi się własnymi prawami.   
Nieważne czy to rano czy wieczór, istotne czy jest się na wachcie czy poza nią.

![ittoqqortoormiit](/img/2016/greenland/ittoqqortoormiit-1.jpg)

Ittoqqortoormiit - *miejsce z wieloma domami* - jak niektórzy tłumacza 
nazwę miejscowości było teraz dobrze widoczne. Z kilkunastu metrów wodziliśmy 
wszystkie jego kolorowe domki, ale żadnego z 450 mieszkańców.

Wywołaliśmy kapitana portu przez radio UKF uznając, że ktoś taki musi 
tam być. Osada nie ma prawdziwego portu, jedynie zatokę w której mogą 
kotwiczyć duże statki. Jest tam tylko mały pomost dla pontonów i motorówek, 
za mały dla jachtu. Była to jednak największa miejscowość w tej części 
Wschodniej Grenlandii. Wiedzieliśmy że Grenlandczycy nie lubią biurokracji. 
W kraju w którym żyje mniej niż 60 tysięcy ludzi wszystkie instytucje 
muszą być odpowiednio małe. Ale to był nasz *port wejścia* i po długiej 
żegludze należały nam się jakieś formalności.

W radiu panowała jednak cisza.

![ittoqqortoormiit port](/img/2016/greenland/ittoqqortoormiit-port.jpg)

Nie było nam to na rękę. Gdyby ktoś z lokalna wiedzą o zatoce doradził 
nam lepsze miejsce do kotwiczenia byłoby to bardzo pomocne. Przed miejscowością 
woda była za głęboka dla nas. Ponadto dno było bardzo nierówne i 
spodziewaliśmy się skał na dnie. Po naszych przygodach na Jan Mayen wiedzieliśmy, 
że nasza kotwica tu nie chwyci. Miejsce wyglądało również na nieosłonięte. 
W tym momencie wiatr ucichł, ale pogoda mogła zmienić się w każdej chwili.  
Locja sugerowała zatokę położoną mile na północ. Miejsce wyglądało zachęcająco. 
Dwa razy, wolno ją opłynęliśmy by sprawdzić głębokość, w końcu rzucić kotwicę 
na 8 metrach.

![ittoqqortoormiit góry](/img/2016/greenland/ittoqqortoormiit-góry.jpg)

Dotarliśmy do Grenlandii, ale wbrew swojej nazwie nie wyglądała ona zbyt 
zielono. W porównaniu z Jan Mayen, wyspą która jest na tej samej szerokości 
geograficznej, góry były tu bardzo kamieniste i pozbawione wegetacji. Był 
sierpień, a na północnym zboczu w dolince wciąż zalegały zwały śniegu. Zimny 
prąd morski płynący wzdłuż wybrzeża Grenlandii z bieguna północnego kształtował 
nie tylko klimat wyspy, ale także jej teren.

Dopiero tu, poza miejscowością, w końcu zauważyliśmy pierwszych mieszkańców. 
Rybak w małej łódeczce pływał między bojkami na plaży i poprawiał swoje sieci. 
Ktoś przejechał szybko na kładzie kamienistą drogą donikąd i zaraz potem szybko 
wrócił. Grupa ludzi spacerowała po plaży.   
Czas zwodować nasz ponton i poznać ich. 

Zobaczywszy nas, grupa trzech kobiet zatrzymała się i poczekała aż zabezpieczymy 
nasz bączek. Powitały nas i zadały zwyczajowe pytania: skąd jesteśmy, 
gdzie mieszkamy, jak żegluga itp. Usłyszawszy, że nie mamy ze sobą broni 
postanowiły eskortować nas do wioski. Mówiły, że i tak właśnie planowały 
wracać.  
Powiedziały, że trzy dni wcześniej niedźwiedź polarny był zauważony we wsi. 
Innym razem ktoś został zaatakowany przez niedźwiedzia na drodze którą 
właśnie szliśmy.  
To potwierdziło to co już wiedzieliśmy - nie powinniśmy nigdzie chodzić 
bez broni.

Wszystkie trzy kobiety pracowały w lokalnej przychodni. Najmłodsza z nich, 
niosąca karabin, przyjechała tutaj z Danii na kilka letnich miesięcy. Inna 
zwykle pracowała w szpitalu w stolicy Grenlanddi, Nuuk i przyjechała zaledwie 
na kilka tygodni. Najstarsza z nich mieszkała w Ittoqqortoormiit większość 
swojego życia. To ona była najbardziej podekscytowana wizytą polskiego jachtu. 
Jakiś czas temu, gdy studiowała w Danii, na krótko odwiedziła nasz kraj.

![puste ittoqqortoormiit](/img/2016/greenland/ittoqqortoormiit-puste.jpg)

Od nich dowiedzieliśmy się dlaczego miejsce wygląda na opuszczone. Poprzedniej 
nocy odbyła się tu duża impreza rodzinna, a ponieważ wszyscy są ze sobą 
spokrewnieni wzięła w niej udział połowa osady. Był to także dzień wypłaty, 
więc zabawa trwała do rana. Inni mieszkańcy, którzy wolą spędzać weekend 
w ciszy i spokoju, wyjechali na polowanie.

Wyjeżdżając z Anglii zaaranżowaliśmy wypożyczenie broni na miejscu. W Arktyce 
każdy jest zobowiązany do noszenia broni by chronić się przed atakiem niedźwiedzi 
polarnych. Jednak przepisy i regulacje na lotniska powodują, że podróżowanie 
z własna bronią jest utrudnione. Lokalne biuro podróży z którym wymieniliśmy 
maila przed wyjazdem potwierdziło, że nie będzie problemy z wypożyczeniem 
broni od nich. Powinni spodziewać się naszego przyjazdu już od wczoraj.  
Pielęgniarka dała nam prywatny numer telefonu komórkowego dziewczyny 
tam pracującej i wskazówki jak znaleźć biuro.

Zadzwoniliśmy od razu.  
Znów cisza. Nikt nie odbiera telefonu.  
Mieliśmy nadzieję, że odsypiają imprezę.  

![ittoqqortoormiit](/img/2016/greenland/ittoqqortoormiit-2.jpg)

Znalezienie broni było ważne, ale były też inne nieciepiące zwłoki sprawy 
do załatwienia. Na pokładzie jachtu mieliśmy ścisłą reglamentację wody.   
Tysiąc litrów wydaje się dużą ilością, ale wcale tak nie jest dla 10 osób 
na 3 tygodnie. Istnieją sposoby by utrzymać higienę osobistą bez wody 
z suchymi szamponami itp., jednak nic nie zastąpi prawdziwego prysznica.   
Szukając biura podróży pytaliśmy również o miejsca, gdzie można by się 
wykąpać. 

Pytanie o drogę i pomoc mieszkańców, okazało się to nad wyraz trudne. Grupa 
nastolatków była jeszcze w nastroju imprezowym i zaoferowała nam piwo. 
Inni najwidoczniej mieli silny ból głowy i za wszelka cenę unikali kontaktu 
z turystami. Jedna czy dwie osoby miały tak mocno zachwiany zmysł równowagi, 
że pytanie ich o drogę nie miało najmniejszego sensu.  
Największe nadzieje łączyliśmy ze starszym panem, który zatrzymał się i 
nas pozdrowił. Niestety nie mogliśmy znaleźć wspólnego języka. My nie 
mówiliśmy po Inuicku lub Duńsku, on po Angielsku.  
Było mnóstwo dzieci, ale z jakiegoś powodu wszystkie bawiły się same, 
bez opieki dorosłych.

![ittoqqortoormiit plac zabaw](/img/2016/greenland/ittoqqortoormiit-dzieci.jpg)

Grupa dwu europejczyków i jeden Inuk znacząco wyróżniała się na tym tle. 
Byli zdecydowanie trzeźwi i skorzy do rozmowy z nami. Wkrótce dowiedzieliśmy 
się, że dwu Duńczyków pracuje w charakterze pracowników społecznych i przez 
tydzień towarzyszą trzeciemu mężczyźnie w trakcie jego odwiedzin rodzinnej 
wioski. Nie dopytywaliśmy o szczegóły, ale na pewno kryła się za tym wszystkim 
niezbyt radosna historia.

Mężczyźni okazali się nad wyraz pomocni. Po pierwsze pozwolili nam wszystkim 
wziąć prysznic w B&B w którym mieszkali. Lokalny mężczyzna znał również 
kogoś kto może pomóc nam odnaleźć krewnych dziewczyny z biura podróży.  
Wkrótce pytaliśmy już o nią w małym sklepiku stojącym zaledwie kilkaset 
metrów dalej. Starsza kobieta zadzwoniła ze swojej komórki do kogoś z domu 
gdzie mieszkała dziewczyna. Niestety nie było jej w domu. Wyjechała wraz 
z ojcem polować w głąb fiordu i nie wróci aż do poniedziałku.  

![ittoqqortoormiit port](/img/2016/greenland/ittoqqortoormiit-port-2.jpg)

To był poważny cios w naszych poszukiwaniach. W desperacji poszliśmy na 
lokalny posterunek policji. Oczywiście był już zamknięty - w końcu był 
weekend - ale ktoś tam jeszcze powinien być.   
Pomysł, że policja pomoże nam w znalezieniu broni nie brzmiał wówczas 
na tak szalony, jak by to miało miejsce w Europie.  

Zapukaliśmy kilka razy i w końcu drzwi otworzył duński policjant. Jego 
roczny kontrakt w Ittoqqortoormiit wkrótce dobiegał końca. Nie przyznał 
tego, ale chyba nie był to najszczęśliwszy rok w jego życiu. Nie potrafił 
natomiast ukryć rozczarowania lokalna społecznością, a zwłaszcza ich 
stosunkiem do pracy i interesów.  
- *Powinniście złożyć skargę. Powinni zaczekać.*  
- *Tak nie powinno się prowadzić informacji turystycznej!*  

Policjant próbował zadzwonić do innych osób, które mogły mieć klucze 
do budynku, ale wkrótce nasze nadzieje okazały się płonne. Wyglądało 
na to, że myśliwi zabrali klucze ze sobą, albo nikt nie wiedział gdzie 
mogą być.

Spytaliśmy co możemy zrobić w takiej sytuacji. Policjant zgodził się, 
że nie powinniśmy nigdzie chodzić nieuzbrojeni. 

Zasugerował by pożyczyć broń od lokalnych myśliwych.
Z niedowierzaniem spytaliśmy czy byłoby to legalne. Zawahał się przez 
chwilę i w końcu powiedział:  
- *Spytajcie. Ktoś pożyczy.*  
Nie czuliśmy by należałoby go naciskać i prosić o dokładniejszą poradę 
prawną w tej kwestii.

Jednak łatwiej było powiedzieć by znaleźć myśliwych, niż to zrobić. 
W końcu większość z nich wyjechała już na weekendowe polowanie. 
Chodząc po osadzie natrafiliśmy na kobietę, która spacerowała ze swoim 
starym schorowanym psem. Był to tutaj raczej niespotykany widok, gdyż 
większość psów żyła na obrzeżach osady, wprost na śniegu. Jakoś nie 
spostrzegliśmy wśród nich takich, które wyglądały na starsze.

![ittoqqortoormiit psy](/img/2016/greenland/ittoqqortoormiit-psy.jpg)

Kobieta była kanadyjką i pracowała jako nauczycielka w lokalnej szkole. 
To tłumaczyło jej niespotykane tutaj podejście do zwierząt domowych. 
Powiedziała, że nie ma broni, mając prawdopodobnie na myśli drugiego karabinu. 
Przecież tutaj nawet pielęgniarki chodziły uzbrojone. Z drugiej strony mogła 
być jedna z nielicznych osób na Grenlandii, które nie posiadały własnej broni. 
W przeciwieństwie do nas, sama jednak podjęła taką decyzję.   
Powiedziała że nie zna dobrze lokalnego dialektu Inuickiego, więc niestety 
nie ma bliskich kontaktów z wieloma mieszkańcami wioski. Doradziła by spytać 
jej sąsiada, ale nie było go w domu.
 
Rozczarowani wróciliśmy na jacht na którym pozostała połowa załogi. Trzymali 
wachtę kotwiczną. Musieliśmy ich zmienić i dać im szansę wziąć prysznic.  
Może będą mieli więcej szczęścia wieczorem.

Wkrótce po tym jak wylądowali na plaży wywołali nas przez radio.  
Spotkali myśliwych!

![ittoqqortoormiit jacht JoinUs](/img/2016/greenland/ittoqqortoormiit-joinus.jpg)

Okazało się, że zatoka w której staliśmy, była nie tylko oficjalnym kotwicowiskiem, 
ale także terenem łowieckim na foki. Nasz jacht stał na linii strzału i 
poprosili byśmy przesunęli się kilkaset metrów dalej.  
Nie stanowiło to problemu, ale może pożyczyli by nam broń, tak byśmy 
odpłynęli na dobre by eksplorować pozostałe części Scoresbysund.  

Spotykając właściwych ludzi - myśliwych którzy nie wyjechali przed imprezą 
- wiedzieliśmy, że mamy dodatkowy argument przetargowy. Duńczycy powiedzieli nam, 
że na Grenlandii nie sprzedaje się mocnego alkoholu. Litrowa butelka whiskey 
była tu warta sto euro i wiele można było za nią załatwić.  
Na pokładzie mieliśmy zasoby warte kilkaset euro!  

Interes został dobity bardzo szybko. Myśliwi zawieźli naszych przyjaciół 
na pace pickupa do osady. Wkrótce wszyscy wrócili razem z bronią. Dostaliśmy 
amunicje bojową przeciwko niedźwiedzią, ale także naboje ćwiczebne, 
które myśliwi używali  do polowania na mniejsza zwierzynę.  
Karabin okazał się Mauserem z 1917 roku. Myśliwy prosił byśmy należycie 
się nim zaopiekowali, gdyż była to jego pierwsza broń, którą dostał 
gdy miał 11 lat. Karabin był stary, ale w dobrej kondycji. Ten sam model 
i tylko nieznacznie starszy od tego, który wcześniej wypożyczaliśmy na Svalbardzie.

Wkrótce potem podnieśliśmy kotwicę.  
Pora eksplorować resztę fiordu!

![ittoqqortoormiit kwiaty](/img/2016/greenland/ittoqqortoormiit-kwiaty.jpg)

> Relacja z części wyprawy na jachcie '[JoinUs](http://joinus.pl)' 
ze Svalbardu do Jan Mayen, Grenlandii i Islandii w sierpniu 2016.  
> Jeśli tekst się Wam spodobał kliknijcie proszę w małe 
serduszko na angielskiej wersji tego [artykułu](https://north.voyage/weekend-in-ittoqqortoormiit-278e97321633). 






