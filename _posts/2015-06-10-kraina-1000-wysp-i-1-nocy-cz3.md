---
title: Kraina tysiąca wysp i jednej nocy
layout: post
category: relacje
keywords: żeglowanie, Norwegia, Lofoty
desc: Rejs Trondheim - Lofoty - Bodø, maj-czerwiec 2015.
---

>  
> Zwolniło się jedno miejsce na rejs na **Svalbard/Spitsbergen**  
> 25 lipiec - 8 sierpień 2015   
> Więcej informacji na stronie rejsu: [Wyprawa na Spitsbergen 2015](/wyprawa-polonijna-na-spitsbergen-2015)  
>   
> Osoby zainteresowane proszone są o szybki [kontakt](/rejsy/rezerwacja.html).  
>  

*Poniższy tekst jest trzecią częścią relacji z rejsu Trondheim - Lofoty - Bodø, maj-czerwiec 2015.*   
*Poprzednie części:*

* *[Trondheim](/kraina-1000-wysp-i-1-nocy/)*
* *[Austrått, Kjeungskjær](/kraina-1000-wysp-i-1-nocy-cz2/)*

![](/img/2015/norwegia/.jpg)

## środa, 27 maj 2015  
**0300 - Rørvik**   
Dopływamy do Rørvik małego miasteczka położonego na wyspie Inner-Vikna. Wpływając mijamy dom ciągnięty przez holownik. Czyżby to lokalna forma kempingu?  
W miasteczku poza łazienką, prysznicem i sklepem nie ma zbyt wiele atrakcji, ale dalej na północ miast jest coraz mniej, więc musimy się tu zaopatrzyć. 
W główkach portu z balkonu pozdrawiają nas najwyraźniej dobrze już rozbawione panie. Nie planujemy jednak dołączyć się do tej imprezy.  

**0500**  
Po kilku dniach pobytu w "krainie tysiąca wysp i jednej nocy" załoga chyba wciąż ma nadzieje, że doczeka się zmierzchu i konwersuje do tzw. "białego rana". 
Określenia o tyle nieprecyzyjnego, że białe są tu przecież noce.  

Chyba to tu po raz pierwszy Piotr śpiewa pieśń rejsu:  
*Bo Julia i ja,*  
*przez całą noc...*  
Niestety nigdy nie dowiedzieliśmy się cóż takiego Julka i Piotr nam szykowali... Pewnie sie nie udało, bo zmierzch nigdy nie zapadł.   

**0700**  
Kiedyś w końcu trzeba spać - choćby tylko kilka godzin. Jeśli nie w nocy to pozostaje dzień. Ale skoro cały czas jest widno to nie ma to w sumie znaczenia 
i jest to sprawa umowna.

**2100 - północ wyspy Inner-Vikna**   
Kolejny połów w miejscu wskazanym przez miejscowych. Niestety tym razem nie zakończonym sukcesem. Jacht w dryfie bez jakichkolwiek żagli płynie 
pomiędzy wysepkami ponad 2 węzły. Kolejne podejście nad podwodnym wąwozem. Tym razem ustawiamy się burtą do wiatru, ale wciąż płyniemy ponad 1 węzeł tylko, 
że tym razem bokiem.  
No cóż, prędkość jachtu, miejsce, lub czas nie te. Po raz pierwszy odpływamy z połowu bez jakiejkolwiek ryby.  

![](/img/2015/norwegia/.jpg)

## czwartek, 28 maj 2015
**0430 - wyspa Torget**   
Wpływamy do długiej zatoczki na wyspie Torget.
Za przystania dla motorówek, w głębi zatoki jest mały pływający pomost na 2 jachty. Jedno miejsce, bliższe stromo spadającego i skalistego brzegu, jest wolne. 
Pomiar na sonarze wskazuje, że głębokość jest wystarczająca. Jednak pochylony na jedną stronę pomost nie wzbudza zaufania. Czy jego mocowania utrzymają 
nasz 20 tonowy stalowy jacht?  
Po kilku okrążeniach w końcu decydujemy się na cumowanie. Pomost trzyma i jednak nie odpłynął razem z nim i jachtem, który stanął tu wcześniej.  
Czekamy jeszcze godzinę na piękne poranne słońce wychodzące za góry i idziemy spać. Za kilka godzin czas na wspinaczkę.

![](/img/2015/norwegia/.jpg)

**1030 - Torghatten**   
Torghatten to góra z wydrążonym w niej tunelem 160 metrowym przeszywającym ją na przestrzał.  
Zgodnie z legendą dziura w górze powstała gdy troll Hestmannen gonił piękną dziewczynę Lekamøya. Gdy troll zdał sobie sprawę, że nie da rady jej dogonić 
postanowił ja zabić i wystrzelił w jej stronę strzałę. Widział to król trolli Sømna i rzucił swój kapelusz w kierunku lecącej strzały by uratować dziewczynę. 
Kapelusz zamienił się w górę, a lecąca strzała przebiła go i wydrążyła tunel.
Bardziej prozaicznym wytłumaczeniem powstania tak nietypowej formacji skalnej jest oczywiście ostatnia epoka lodowcowa i erozja skały pod wpływem podlodowcowe rzeki.  
Początkowo relatywnie płaska trasa do podnóża góry szybko przerodziła się w nie najłatwiejszą wspinaczkę. Wkrótce jednak widok samego tunelu/jaskini, 
jak również otaczających wysp wynagrodził nam cały wysiłek.  

![](/img/2015/norwegia/.jpg)

*cdn.*