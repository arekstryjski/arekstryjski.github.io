---
title: Wyspa wody - Obrazki z Wyprawy
layout: post
category: relacje
keywords: rejs, rejs morski, Islandia, 
desc: \"Najbardziej przypomina to morze, ale to niemożliwe by było ono zawieszone pomiędzy górami a niebem.\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-15
---

Nazwę Islandii tłumaczy się jako Kraj Lodów. Lodowców tu nie brakuje, choć nie ma ich tu aż tyle jak na podobno zielonej Grenlandii.  
Szczyty gór najczęściej ukryte są pod warstwą niskich chmur. Gdy znikają ukazuje się dziwny widok, zwłaszcza jeśli obserwujemy lodowiec z bardzo daleka.  
Najpierw wydaje się, że biel widoczna powyżej pasma górskiego to wciąż muszą być chmury. Przyglądając się bliżej zdajemy sobie sprawę, 
że jest to jednak coś innego. Najbardziej przypomina to morze, ale to niemożliwe by było ono zawieszone pomiędzy górami a niebem.   
Nie jest to morze, ale biorąc pod uwagę ilość wody uwięzionej w lodzie, lodowiec można by nazwać wiszącym morzem, czy jeziorem.  

Jęzory lodu spływają powoli w dół dając początek niezliczonej ilości strumieni i rzek.  
Dalej woda spływa niżej w kierunku przybrzeżnej równiny, ale wpierw spadają spektakularnie w dół tworząc przepiękne wodospady.  

![](https://draftin.com:443/images/875?token=YkFSZq40tOyIw7W6UhTRzZab23xdjKaYCwOXCelYJqoMTtkJ3WNvGyFJ56DeCCSE0FjQ4tgB2oNwM4OZacEOxAU) 

![](https://draftin.com:443/images/877?token=fg1KIwsRTKPnn7yLAdgw7w_LOtNflOXAIKmkM0kzYSROOwpbXcf1__IjQ0lmrdVJKWpc9X9rSoUec-IJArYqCEA) 

Pierwszym który odwiedziliśmy był Seljalandsfoss.  
Po wyjściu z auta początkowo widzimy jedynie w oddali dużą rzekę, znikającą nagle w czeluściach ziemi.   
Dopiero bliżej zobaczyliśmy wodę spadającą trzema stopniami do kanionu wyżłobionego przez rzekę. Rozbryzgująca się o skały woda 
tworzy nie tyle opary, co raczej stojący w miejscu deszcz. Krople wody, przecząc prawu grawitacji, poruszają się tutaj w górę 
i spadają dopiero znacznie dalej.  

![](https://draftin.com:443/images/876?token=FVk0i0OeQJNeFl-kEorYTRE9GfBcyiUdtAM2qB3hia3W_OxUi_g8murCyYOBftddCHofGHub5d4YYF4dr5jNnl4) 

Czy po tym majestatycznym widoku jest nas w stanie jeszcze coś zachwycić?  
Gljúfrafoss byłby z pewnością dużą atrakcją w każdym innym kraju. Tutaj jednak ten wodospad wpadający do skalnej groty 
wydaje się nam jedynie interesujący.  

![](https://draftin.com:443/images/878?token=2C6ieK-Q6TTUhkSuymbZhoLqURVhRJXyiUxS33QzONO_FwQw0vKYiHdC9l5v6bh_cJAmFJrjIZjRDNF_OhOi0lk) 

W zdobyciu sławy nie pomaga mu sąsiedztwo Seljalandsfoss. Tu znacznie większy strumień spada pionowo w dół z 60 metrowego klifu.  
Poniżej ścieżka zagłębia się w ścianę skały tworząc rodzaj tajnego przejścia i umożliwia okrążenie dookoła spadającego pionowo słupa wody.  

![](https://draftin.com:443/images/879?token=MhfwioSADNzHvLGWrBl6gamtNxlrRmy_Bek-A17sN_NGtgfzxquE24ltLXUzSy_8GNfV6iO-NEYZc4yuuoaQ1aM) 

W końcu Skógafoss. Tu znów 25 metrowej szerokości rzeka po pokonaniu kilku mniejszych progów skalnych spada nagle 60 metrów w dół.   

![](https://draftin.com:443/images/880?token=CzstXn2RNgGTwNBARO0dQDlcyKu6T5c4NEhl5BKWmwV09BZ1bnaV_j26YB4nWJNpDyNcgzhCVxUU6ZRkzwXWvXY) 

W każdym z tych miejsc można by pozostać cały dzień podziwiając groźne piękno przyrody. My jednak musimy szybko podążać dalej 
by przez te kilka dni przed rozpoczęciem rejsu zobaczyć jak najwięcej.  

![](https://draftin.com:443/images/881?token=2w2Gs5GPxEKOHRCkYlWWXHobDuSC8iAKAdHC3JH8TBLZyC1gkbQ5Mq5YgO9wTVrUqsbuaZqX_1DW5GmAURMCyoY)

*[czytaj dalej...](/obrazki-z-wyprawy/wyspa-ognia.html)*