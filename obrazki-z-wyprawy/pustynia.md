---
title: Pustynia - Obrazki z Wyprawy
layout: post
category: relacje
keywords: rejs, rejs morski, Islandia, 
desc: \"Patrz tutaj rosną drzewa!\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-09
---

![Rejkiawik nocą](https://draftin.com:443/images/622?token=FRfUn83EiH-qaEJaRM7HaBLW5bT8uv4ok9aRXIi0x3jJ95bz41HUjyjsb2YyrQ5S2DQJSiMs5pefIHr2084ZBP0)

W końcu ruszamy. 50 km równiny pomiędzy lotniskiem międzynarodowym Keflavík a Rejkiawikiem pokonujemy dość szybko. Ruchu prawie nie ma. Domów też nie widać.  
Czemu oni wybudowali lotnisko 50 km od miasta? Kryzys ich dopadł i stolica nie rozrosła się tak szybko jak planowali...  

Wjeżdżamy do miasta i nie mogę się powstrzymać by nie powiedzieć do Michała:  

*- Patrz tutaj rosną drzewa!*  

Krajobraz do tej pory przypominał pustynię, albo wnętrze wulkanu. 
Zastygła lawa, porozrzucane głazy, żwirowata ziemia przypominająca żużel. Tylko gdzieniegdzie jakieś porosty i sporadyczne 
małe dzikie kwiatki - małe wysepki życia i piękna w tym szarym otoczeniu.   
Nigdzie nie widać drzew, czy krzewów. Brak pól. Nie ma nawet trawy.   

Później, gdy będziemy zwiedzać wyspę ten widok będzie się powtarzał. Wyspę wydaje się otaczać pas wulkanicznej pustyni, czasami stepu.  
W najwęższych miejscach jest to zaledwie kilometr czy dwa, w innych może jednak sięgać nawet 30km.  
Zaskakuje że ta nadbrzeżna równina jest niemal idealne płaska. Góry wyrastają z niej dosłownie pionowo w górę. Z map morskich widać też, 
że dno opada tutaj dość szybko na głębokość około 100 metrów.  

Równina nie jest jednak wynikiem działania wulkanów, czy lodowców, jak mogłoby się wydawać, ale właśnie morza.   
Wszyscy wiemy, że poziom mórz w epoce lodowcowej był znacznie niższy i że obecnie najprawdopodobniej znów się on podnosi dzięki naszej działalności.  
Miliony lat wcześniej poziom mórz wokół Islandii był jednak wyższy i to co obecnie jest równiną stanowiło dno morskie. Góry wyrastają 
pionowo, gdyż w rzeczywistości są to klify morskie. 

* * *

Teraz jednak wjeżdżamy do stolicy Islandii Rejkiawiku.  
Na pierwszy rzut oka, niczym specjalnym się nie wyróżnia. Asfaltowe dwupasmowe drogi, betonowe bloki, małe, raczej przeciętne domki jednorodzinne.   
Gdzie indziej można by powiedzieć "betonowa pustynia". Jednak w porównaniu z drogą miasto to oaza zieleni.   

Dobrze zadbane trawniki. Parki, w nich drzewa, krzewy i klomby kwiatów. Jednym słowem bujna roślinność południowa - przeniesiona tu zapewne wprost ze Szkocji.   
Tak jak palmy w miastach nadmorskich Anglii, tutaj pospolite w europie drzewa, mogą przetrwać wyłącznie dzięki pomocy człowieka.  


![](https://draftin.com:443/images/882?token=lR8yjYXOx0k7KmZ6Di9hI0pligdZc5yrNhM0zu7ajpW1ZJZ3bZvHnYLXSnjvMl6EQ0NbuDtqs8Dy-Y6DUPHpZIc)

 
 
*[czytaj dalej...](/obrazki-z-wyprawy/czy-to-tu.html)*