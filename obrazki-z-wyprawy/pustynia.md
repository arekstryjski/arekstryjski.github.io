---
title: Pustynia - Obrazki z Wyprawy
layout: post
category: relacje
keywords: rejs, rejs morski, Islandia, 
desc: \"Patrz tutaj rosną drzewa!\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-09
---

![Rejkiawik nocą](https://draftin.com:443/images/622?token=FRfUn83EiH-qaEJaRM7HaBLW5bT8uv4ok9aRXIi0x3jJ95bz41HUjyjsb2YyrQ5S2DQJSiMs5pefIHr2084ZBP0)

Sprawnie odbieramy bagaże i wychodzimy do głównego holu lotniska. Szybko odnajdujemy autobus.  
Na odjazd czekamy dość długo, ale nie ma co narzekać. Możemy usiąść w środku, a na przystanku jest darmowy internet.   

Młoda dziewczyna - czy ona skończyła szkołę? - sprawdzająca bilety zapewnia nas, że autobus zawiezie nas wprost do hotelu.   
Dowolnego hotelu! Wystarczy tylko podać nazwę.  

W końcu ruszamy. 50 km równiny pomiędzy lotniskiem międzynarodowym Keflavík a Rejkiawikiem pokonujemy dość szybko. Ruchu prawie nie ma. Domów też nie widać.  
Czemu oni wybudowali lotnisko 50 km od miasta? Kryzys ich dopadł i stolica nie rozrosła się tak szybko jak planowali...  

Wjeżdżamy do miasta i nie mogę się powstrzymać by nie powiedzieć do Michała:  
*- Patrz tutaj rosną drzewa!*  

Krajobraz do tej pory przypominał pustynię, albo wnętrze wulkanu. Zastygła lawa, porozrzucane głazy, żwirowata ziemia przypominająca żużel.   
Tylko gdzieniegdzie jakieś porosty i sporadyczne małe dzikie kwiatki. Małe wysepki życia i piękna w tym szarym otoczeniu.   
Nigdzie nie widać drzew, czy krzewów. Brak pól. Nie ma nawet trawy.   

Rejkiawik, na pierwszy rzut oka, niczym specjalnym się nie wyróżnia. Asfaltowe dwupasmowe drogi, betonowe bloki, małe, raczej przeciętne domki jednorodzinne.   
Gdzie indziej można by powiedzieć "betonowa pustynia". Tutaj, to jednak oaza zieleni.   
Dobrze zadbane trawniki. Parki, w nich drzewa, krzewy i klomby kwiatów. Jednym słowem bujna roślinność południowa - przeniesiona tu zapewne wprost ze Szkocji.   
Zapewne też - tak jak palmy w miastach nadmorskich Anglii - te dla nas pospolite drzewa, mogą tutaj przetrwać wyłącznie dzięki pomocy człowieka.  

* * *

![](https://draftin.com:443/images/882?token=lR8yjYXOx0k7KmZ6Di9hI0pligdZc5yrNhM0zu7ajpW1ZJZ3bZvHnYLXSnjvMl6EQ0NbuDtqs8Dy-Y6DUPHpZIc)

TODO: opis równiny nadmorskiej w dalszej podróży...
 
 
*[czytaj dalej...](/obrazki-z-wyprawy/czy-to-tu.html)*