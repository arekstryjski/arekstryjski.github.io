---
title: Bagaże - Obrazki z Wyprawy
layout: post
category: relacje
keywords: rejs, rejs morski, Islandia, 
desc: \"Szybko poprawiliśmy, że to nie może być dzień drugi skoro nie było jeszcze nocy.\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-12
---

![](https://draftin.com:443/images/673?token=mzsIu500BG6rhgSiqsyXgFuGvn3gtofuer3PIu6jotHj2neJLlHkqAAydKKPenGb36kku_GjVtF6iK-DVi7NZSk) 

Poranek niczym nie różni się od poprzedniego wieczoru i nocy, ale jakoś trzeba nazywać porę kilka godzin po przebudzeniu. Dzwonimy 
do wypożyczalni samochodów spytać, czy pamiętają o nas i czy wiedzą gdzie dostarczyć auto. 
  
O nas może nie zapomnieli, ale nie mają zamówionego przez nas bagażnika na dach.   

Po godzinie pojawia się auto. Niestety bagażnik, tzw. trumna, nie spełnia za bardzo naszych oczekiwań.   
Jest nas siódemka i każdy oprócz potrzebnej tu ciepłej odzieży zabrał sztormiaki i śpiwory. Mamy też nieco jedzenia, 
mapy morskie a w moim przypadku nawet kamizelkę ratunkową.  

Za bardzo nie mamy jednak wyjścia i musimy brać co mamy.   
Jest niedziela i większość sklepów zamknięta. Dodatkowo na Islandii rzeczy niestandardowe, jak duży bagażnik na auto terenowe, 
czy jak później sie dowiemy sprzęt na jacht, zamawia się w Europie przez internet. Mieszkańców jest tak mało, że pewnych 
rzeczy nie opłaca się sprowadzić i trzymać w sklepach lub hurtowniach, bo a nuz ktoś kupi. 

Pakowanie to połączenie wrestlingu z układaniem kostki Rubika. Każda torba trafia przynajmniej w trzy miejsca zanim udaje 
się w końcu wszystko upchnąć.  

W aucie nie ma tylko torby Dagmary. Torby nie ma jej też na Islandii.  
Niestety - a może na szczęście, bo naprawdę nie byłoby już gdzie jej włożyć - torba przyleci za kilka godzin i przez kolejne trzy dni będzie goniła nas po całej wyspie.
Bagaż dogoni nas dopiero, gdy wrócimy do Rejkiawiku przejąć jacht od poprzedniej załogi.  

Teraz czeka nas jednak eksploracja wnętrza wyspy.  

*[czytaj dalej...](/obrazki-z-wyprawy/tybet.html)*