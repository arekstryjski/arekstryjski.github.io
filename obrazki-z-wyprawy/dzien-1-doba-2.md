---
title: Dzień pierwszy, doba druga - Obrazki z Wyprawy
layout: post
category: relacje
keywords: rejs, rejs morski, Islandia, 
desc: \"Szybko poprawiliśmy, że to nie może być dzień drugi skoro nie było jeszcze nocy.\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-11
---

Wkrótce po nas do motelu dotarł także Mariusz. Razem ruszyliśmy  na miasto w poszukiwaniu czegoś do zjedzenia.  

![Rejkiawik](https://draftin.com:443/images/657?token=7l9-0hFfZ8EY85rmd750NsMoaKJpwvUSF_pRYWH_gaF8K8E2ktJ_1yem10YTPOC-ljqZUaOWGo9T6gIlKOTaF84) 

Rejkiawik zbytnio nie zachwyca. Centrum wygląda jak typowe nordyckie miasteczko. Wszędzie schludnie i zadbanie, ale raczej brak mu uroku miast w Norwegii.   
Dalej to nowoczesne miasto z kilkoma wyższymi budynkami z betonu i szkła jakie można znaleźć gdziekolwiek w Europie.  
Harpa centrum konferencyjno-koncertowe może się podobać. Za nim  schowana jest przystań dla jachtów. Sam port sprawia bardzo 
przemysłowe wrażenie i raczej nie stanowi atrakcji turystycznej.  

![Harpa centrum konferencyjno-koncertowe](https://draftin.com:443/images/655?token=9pfBhMNXiNGACqiDqUE8FaHRrflXzSm3hMNcffCD_4lMiJp3lmUKe7_FZpnCwO4WWw2islXnu3OtI9BXAe9vSnQ)   

Centrum to praktycznie jedna ulica/deptak przy której znajduje się większość sklepów oraz kilka restauracji i pubów.  
Trafiliśmy do małej, ale stylowej restauracyjki Caruso. Pizza była bardzo dobra, niestety ceny wygórowane porównując 
nie tylko z Włochami, ale i z UK.  

![Michał - Laugavegur, Rejkiawik](https://draftin.com:443/images/656?token=homDXQPxbqkdd4aGJM2Xmu7bEF7Ggd0DYoK9C9kZOlEy50mcnyXBQ_kE3LeKDXyUmjZSfku5XIuJaBgYsWaJYfk) 

Po obrado-kolacji rozpoczęliśmy zwiedzanie miasta. Późna pora nas nie odstraszała, bo choć ulice były coraz bardziej puste, to wciąż było jasno.  
Około pierwszej "w nocy" ruszyliśmy w drogę powrotną do hotelu. Mimo bardzo wyczerpującego dla wielu z nas dnia nikomu nie chciało się jeszcze spać. 

Wracając Wojtek wyjął swoją kamerę i zaczął kręcić.  
*- Dzień drugi naszej wyprawy...*  

Szybko poprawiliśmy go, że to nie może być dzień drugi skoro nie było jeszcze nocy.  
Wojtek zaczął jeszcze raz:  
*- Dzień pierwszy, doba druga...*  