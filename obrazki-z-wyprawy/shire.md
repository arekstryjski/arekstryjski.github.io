---
title: Shire
layout: post
category: relacje
keywords: rejs, rejs morski, Islandia, 
desc: \"\" Relacja z rejsu Islandia - Wyspy Owcze - Szkocja - Hebrydy - Mann - Irlandia.
img: TODO!!!
date: 2014-02-17
---

W końcu widać ląd! Wyspy Owcze powoli wyłaniają się z chmur.  
Widok lądu po przeszło 3 dobach w morzu naprawdę cieszy. Ostatnie 400 mil było męczące głównie dla tego, że prawie cały 
czas musieliśmy płynąć na silniku. Nie tak wyobrażaliśmy sobie grozę Północnego Atlantyku...   

Wyspa wygląda zupełnie inaczej niż Islandia. Nie ma tu wulkanów, gejzerów i lodowców. Góry spadają dość ostro do wody, 
ale nie sa to jednak przeważnie ostre klify, ale porośnięte soczyście zielona trawą zbocza. Schodzące nisko chmury 
i lekka mżawka potęgują jeszcze wrażenie miękkości otaczającego nas krajobrazu.
Jesteśmy na Wyspach Owczych, ale do pokonanie mamy jeszcze prawie 30 mil. Nie przepłyniemy przez sam środek archipelagu 
pomiędzy wyspami wschodnią i zachodnią. Fiord je dzielący przecięty jest na środku mostem. Miło byłoby przepłynąć pod 
jedynym mostem na Atlantyku, niestety nie zmieści się pod nim masz naszego jachtu.  
Płyniemy nieco dalej na wschód mijając główne wyspy po prawej, a mając grupę mniejszych po lewo. Długie wysokie góry zamykają 
jednak przestrzeń dość dokładnie.
W szerokim na 1 do 3 mil fiordzie pomiędzy nimi występują pływowe prądy morskie sięgające nawet ... węzłów. Nam jednak one
sprzyjają i pokonujemy trasę stosunkowo szybko.

* * *

Stolica wyspy Tórshavn potwierdza tylko moje przypuszczenia. Islandia była piękna, ale czasami przypominała Mordor z 
Władca Pierścieni. Tu bez wątpienia trafiliśmy do Shire.  
Port jest nad wyraz pełny. W końcu udaje nam się znaleźć miejsce zaraz przy starówce Tórshavn. Małe białe, czarne i czerwone domki 
z porośniętymi trawą dachami przypominają raczej małą wioskę, a nie stolicę kraju.  
Mieszkańcy są co prawda więksi niż hobbici, ale przepełnieni są jakąś nieuzasadnioną radością i pogodą ducha nie znaną 
mieszkańcom Śródziemia. Większość z nich ubrana jest również w dziwne przypominające XIX wieczne stroje.

Wkrótce wszystko się wyjaśnia. Trafiliśmy na 3 ostatni dzień święta narodowego Wysp Owczych.  
Wyspy Owcze formalnie są częścią królestwa Danii, jednak cieszą się szeroką autonomią objawiająca sie np. tym że nie są 
częścią Unii Europejskiej i mają niezależne od duńskiego prawodawstwo.   
Język farerski - mieszkańcy nazywają swoje wyspy Føroyar - bliższy jest islandzkiemu i północno norweskiemu, a nie duńskiemu.   
Mieszkańcy podkreślają też swoją odrębność kulturową od Danii.

W kapitanacie portu znalazłem tylko jedną osobę. Starszy pan potwierdził, że możemy stać tam gdzie stanieliśmy, bo wszyscy 
już chyba przypłynęli. Powiedział by formalności załatwić jutro, a na razie cieszyć się świętem.
  
* * *

Po długiej nocnej zabawie, rano miasto przywitało nas ciszą. Zamknięte były nie tylko sklepy, ale także informacja turystyczna. W
końcu udało nam się ustalić gdzie można wypożyczyć auto.  
Niestety wybór nie był zbyt wielki. Mogliśmy wybrać jedyne auto które się zostało, lub żadne.

Tym razem nie uda nam się zwiedzać wyspy razem. Jedna grupa musi ruszyć od razu, a druga dopiero jutro.

Przez most na Atlantyku, a później tunel pod nim docieramy do północno wschodniego archipelagu. Potem promem płyniemy 
na Kalsoy. W końcu tunelem szerokim jedynie na jedno auto i przypominającym kopalnię docieramy w końcu na południowy 
kraniec wyspy.  
Wchodzimy w końcu na pobliski szczyt by podziwiać widok na sąsiednie wyspy i Atlantyk.  

Czas nas goni więc wracamy na główne wyspy i jedziemy do wioski Tjornuvik. Tu można powiedzieć, że w końcu trafiamy na koniec 
świata, a przynajmniej Europy. 